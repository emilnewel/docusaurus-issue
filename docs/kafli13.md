---
id: kafli13
title: Orkusparnaður og hitaeinangrun
sidebar_label: Orkusparnaður og hitaeinangrun
slug: /13
hide_title: true
hide_table_of_contents: true
---

import useBaseUrl from '@docusaurus/useBaseUrl';

<img alt="FLott hus" src={useBaseUrl('img/flotthus.png')} />

## 13. HLUTI ORKUSPARNAÐUR OG HITAEINANGRUN

## 13.1. KAFLI Almennt um orkusparnað.

### 13.1.1. gr. Markmið.

Við ákvörðun einangrunar í mannvirkjum ber að tryggja hollustu og þægindi innan mannvirkja jafnframt
því að orkunýting sé hagkvæm og náttúruauðlindir nýttar á sjálfbæran hátt.

## 13.2. KAFLI Heildarorkuþörf, ákvörðun U-gilda og heildarleiðnitap.

### 13.2.1. gr. Heildarorkuþörf.

Heildarorkuþörf byggingar skal ákvarðast að teknu tilliti til heildarleiðnitaps, loftskipta byggingar og
lofthita úti og inni.
Við mat á heildarorkuþörf er heimilt að taka tillit til nýtingar varmamyndunar sem verður innan
byggingar, t.d. vegna iðnaðar eða vegna endurnýtingar varma, enda sé rökstutt að sú varmamyndun sé
varanleg innan mannvirkisins.
Þegar mannvirki er myndað úr rýmum með mismunandi innihitastig er heimilt að taka tillit til þess við
ákvörðun hitataps vegna leiðni og loftskipta.

### 13.2.2. gr. Ákvörðun U-gilda.

Við ákvörðun U-gilda byggingarhluta skal tekið mið af æskilegum innilofthita og fyrirhugaðri notkun
mannvirkis.
Fyrir íbúðarhúsnæði og annað fullhitað húsnæði þar sem fólk dvelst, þ.e. lofthiti ≥ [18°C]1), gilda kröfur
í töflum 13.01 og 13.02.
Fyrir húsnæði þar sem litlar kröfur eru gerðar til innihita er heimilt taka tillit til slíks við ákvörðun U-
gilda og gilda þar um kröfur sem fram koma í töflum 13.01 og 13.02, þ.e. lofthiti innan mannvirkis er á bilinu
[10° til 18°C]1). Fyrir húsnæði sem er ekki upphitað, s.s. ýmsar landbúnaðarbyggingar og skýli, eru ekki
gerðar kröfur varðandi einangrun.
Útreikningur U-gilda byggingarhluta skal gerður í samræmi við ÍST EN ISO 6946 og ÍST 66.
1) Rgl. nr. 1173/2012, 54. gr.

### 13.2.3. gr. Útreikningur heildarleiðnitaps.

Heildarleiðnitap skal reiknað fyrir allar nýbyggingar. [Hönnunargögnum sem afhent eru leyfisveitanda
skal ávallt fylgja útreikningur á heildarleiðnitapi.]1) Heildarleiðnitap mannvirkis, að teknu tilliti til kuldabrúa
og U-gilda allra viðeigandi byggingarhluta þess, skal ekki verða hærra en fæst þegar einvörðungu er tekið
mið af nettóflatarmáli byggingarhluta og hámarks U-gildum skv. ákvæðum þessarar reglugerðar, sbr. töflu
13.01.
1) Rgl. nr. 1173/2012, 55. gr.

### 13.2.4. gr. Upplýst um leiðnitap og einstök U-gildi.

Á aðaluppdráttum skal gefið upp reiknað leiðnitap fyrir hverja °C á fermetra gólfflatar (W/m²°C) og
skulu þar koma fram upplýsingar um U-gildi einstakra byggingarhluta.


## 13.3. KAFLI Mesta leiðnitap byggingarhluta.

### 13.3.1. gr. Almennt um leiðnitap og U-gildi byggingarhluta.

Almennt gildir að við útreikning heildarleiðnitaps nýbygginga skal U-gildi byggingarhluta ekki vera
hærra en fram kemur í töflu 13.01. Heimilt er þó að U-gildi einstakra byggingarhluta í nýbyggingum sé allt
að 20% hærra en fram kemur í töflu 13.01, en þá því aðeins að einangrunarþykktir annarra byggingarhluta
séu auknar tilsvarandi þannig að heildarleiðnitap mannvirkis haldist óbreytt þrátt fyrir slíka skerðingu
einangrunar einstakra byggingarhluta.

### 13.3.2. gr. Hámark U-gildis – ný mannvirki og viðbyggingar.

Í nýjum mannvirkjum og viðbyggingum skal leyfilegt hámark U-gilda einstakra byggingarhluta vera
skv. töflu 13.01.

```
[Tafla 13.01 Ný mannvirki og viðbyggingar – leyfilegt hámark
U-gilda einstakra byggingarhluta.
```
```
Byggingarhluti
```
**Leyft hámark U-gildis (W/m²K)
Ti ≥ 18°C 18°C >Ti ≥10°C**
Þak 0,20 0,30
Útveggur 0,40 0,40
Léttur úveggur 0,30 0,40
Gluggar (karmar, gler vegið meðaltal, k-gler) 2,0 3,0
Hurðir 3,0 engin krafa
Ofanljós 2,0 3,0
Gólf á fyllingu 0,30 0,40
Gólf að óupphituðu rými 0,30 0,40
Gólf að útilofti 0,20 0,40
Útveggir, vegið meðaltal (veggfletir, gluggar og hurðir) 0,85 engin krafa
]1)
Á svæðum þar sem orkukostnaður vegna húshitunar er hár á íslenskan mælikvarða er þó mælt með að
leiðnitap sé a.m.k. 10% lægra en fram kemur í töflu 13.01.
1) Rgl. nr. 1173/2012, 56. gr.

### 13.3.3. gr. Hámark U-gildis – viðhald og/eða endurbygging byggingarhluta.

[Við viðhald og endurbyggingu byggingarhluta skal leyfilegt hámark U-gilda einstakra byggingarhluta
vera skv. töflu 13.02.

```
Tafla 13.02 Viðhald/endurbygging – leyfilegt hámark U-gilda einstakra byggingarhluta.
```
```
Byggingarhluti
Leyft hámark U-gildis (W/m²K)
Ti ≥ 18°C 18°C >Ti ≥10°C
Þak 0,20 0,30
Útveggur 0,40 0,40
Léttur útveggur 0,30 0,40
Gluggar (karmar, gler vegið meðaltal, k-gler) 2,0 3,0
Hurðir 3,0 engin krafa
Ofanljós 2,0 3,0
Gólf á fyllingu 0,30 0,40
Gólf að óupphituðu rými 0,30 0,40
Gólf að útilofti 0,20 0,40
Útveggir, vegið meðaltal (veggfletir, gluggar og hurðir) engin krafa engin krafa
```
Á svæðum þar sem orkukostnaður vegna húshitunar er hár á íslenskan mælikvarða er mælt með að
leiðnitap sé a.m.k. 10% lægra en fram kemur í töflu 13.02.]1)
1) Rgl. nr. 1173/2012, 57. gr.


## 13.4. KAFLI Raka- og vindvarnir.

### 13.4.1. gr. Kröfur.

Við hönnun og útfærslu á einangrun húsa skal þess gætt að raka- og vindvarnir séu fullnægjandi svo raki
og lofthreyfing hafi ekki óæskileg áhrif á einangrunargildi byggingarhluta og ekki geti orðið uppsöfnun raka
í byggingarhlutanum. Varðandi frágang rakavarnarlaga gildir sérrit Nýsköpunarmiðstöðvar Íslands nr. 95
„Frágangur rakavarnarlaga“.

## 13.5. KAFLI Loftþéttleiki húsa.

### 13.5.1. gr. Kröfur.

Tryggja skal að hús séu nægjanlega loftþétt til að koma í veg fyrir orkutap og að dragsúgur valdi ekki
óþægindum.
Fyrir fullhitað húsnæði (Ti>[18°C]1)) skal miða við að þéttleiki byggingarflata í hjúpfleti sé nægjanlegur
þannig að lofthleypni mæld við 50 Pa mismunaþrýsting sé minni heldur en töflugildi sýna.
Loftþéttleiki byggingarhluta skal vera skv. töflu 13.03.

```
Tafla 13.03 Loftþéttleiki byggingarhluta.
```
```
Íbúðarhúsnæði og aðrar byggingar þar sem
gerðar eru sambærilegar kröfur til innivistar
q 50 < 3m³/m²h
```
```
Aðrar byggingar q 50 < 6m³/m²h
q 50 er loftstreymi mælt við 50 Pa mismunaþrýsting.
```
Í strangari kröfuflokki í töflu 13.03 eru allar byggingar þar sem fólk dvelst langdvölum, s.s. íbúðarhús,
vistheimili og sjúkrahús. Varðandi hús sem ekki teljast upphituð (s.s. ýmsar landbúnaðarbyggingar) eru ekki
gerðar sérstakar kröfur til loftþéttleika.
1) Rgl. nr. 1173/2012, 58. gr.


