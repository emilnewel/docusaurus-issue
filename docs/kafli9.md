---
id: kafli9
title: Varnir gegn eldsvoða
sidebar_label: Varnir gegn eldsvoða
slug: /9
hide_title: true
hide_table_of_contents: true
---

import useBaseUrl from '@docusaurus/useBaseUrl';

<img alt="FLott hus" src={useBaseUrl('img/flotthus.png')} />

## 9. HLUTI VARNIR GEGN ELDSVOÐA

## 9.1. KAFLI Markmið og notkunarflokkar.

### 9.1.1. gr. Meginmarkmið.

Byggingar og önnur mannvirki skulu þannig hönnuð og byggð að öryggi fólks, dýra, umhverfis,
menningarverðmæta og eigna gagnvart bruna sé ávallt tryggt. Þessu öryggi skal viðhaldið allan þann tíma
sem mannvirkið stendur. Jafnframt skal tryggt eins og framast er unnt að bruni eða niðurrif mannvirkisins
valdi sem minnstum spjöllum á umhverfinu.
Við hönnun mannvirkja skal ávallt gert ráð fyrir að eldur geti komið upp og því skal tryggt:
a. Að viðstaddir geti yfirgefið mannvirkið í eldsvoða eða bjargast eftir öðrum leiðum og að öryggi
björgunarliðs sé fullnægjandi,
b. að burðargeta mannvirkisins haldi í tiltekinn tíma í bruna og að glæðing, útbreiðsla elds og reyks
innan þess sé takmörkuð,
c. að hætta á útbreiðslu elds til nálægra mannvirkja sé takmörkuð sem og hætta á að eldur geti borist
til mannvirkisins frá umhverfinu,
d. að umhverfisáhrif vegna bruna verði innan ásættanlegra marka,
e. að gerðar séu fullnægjandi ráðstafanir til að unnt sé að uppgötva og slökkva eld í mannvirki og
tryggja öflun slökkvivatns, og
f. að byggingarefni, innréttingar og húsbúnaður séu valin með það í huga að sem minnstar líkur séu á
því að eldur kvikni og eitraður reykur myndist við bruna.

### 9.1.2. gr. Almennt um notkunarflokka.

Brunavarnir mannvirkis ákvarðast af notkun þess með tilliti til öryggis fólks og dýra. Miðað er við sex
notkunarflokka mannvirkja í þessum hluta reglugerðarinnar, sbr. töflu 9.01. Flokkun ákvarðast af því hvort
sofið er innan mannvirkjanna, hvort fólk sem þar er þekkir flóttaleiðir innan þeirra og hvort það geti sjálft
bjargað sér út úr mannvirkinu við eldsvoða.
Ef mannvirki fellur undir fleiri en einn notkunarflokk skal það ekki leiða til þess að öryggi gagnvart
bruna sé síður tryggt innan hvers notkunarflokks, sbr. 1. mgr. 9.1.1. gr., en ef mannvirkið félli eingöngu innan
eins notkunarflokks. Séu flóttaleiðir sameiginlegar skal miða við ströngustu kröfur.

### 9.1.3. gr. Notkunarflokkar.

```
Mannvirki skiptast í eftirfarandi sex notkunarflokka eins og nánar er tilgreint í töflu 9.01:
```
**a. Notkunarflokkur 1**

```
Mannvirki eða rými þar sem ekki er gert ráð fyrir að fólk geti gist. Fólk sem er í mannvirkinu þekkir
flóttaleiðir og er almennt fært um að bjarga sér sjálft út úr mannvirkinu eða á öruggt svæði við eldsvoða.
```
**b. Notkunarflokkur 2**

```
Mannvirki eða rými þar sem gert er ráð fyrir að fólk geti safnast saman. Ekki er gert ráð fyrir að fólk
gisti innan mannvirkisins. Fólk sem er í mannvirkinu er ekki allt nægjanlega kunnugt umhverfinu til að
þekkja flóttaleiðir en er almennt fært um að bjarga sér sjálft út úr mannvirkinu eða á öruggt svæði við
eldsvoða.
```
**c. Notkunarflokkur 3**

```
Mannvirki eða rými þar sem gert er ráð fyrir að fólk gisti. Fólk sem er í mannvirkinu þekkir flóttaleiðir
og er almennt fært um að bjarga sér sjálft út úr mannvirkinu eða á öruggt svæði við eldsvoða.
```
**d. Notkunarflokkur 4**

```
Mannvirki eða rými þar sem gert er ráð fyrir að fólk gisti. Fólk sem er í mannvirkinu er ekki allt
nægjanlega kunnugt umhverfinu til að þekkja flóttaleiðir en er almennt fært um að bjarga sér sjálft út úr
mannvirkinu eða á öruggt svæði við eldsvoða.
```
**e. Notkunarflokkur 5**

```
Mannvirki eða rými þar sem einhverjir innan mannvirkisins eru ekki færir um að koma sér sjálfir út úr
mannvirkinu eða á öruggt svæði við eldsvoða.
```

**f. Notkunarflokkur 6**

```
Mannvirki eða rými þar sem einhverjir innan mannvirkisins eru lokaðir inni og ekki færir um að koma
sér sjálfir út úr mannvirkinu eða á öruggt svæði við eldsvoða.
```
```
Tafla 9.01 Skipting mannvirkja í notkunarflokka.
Flokkur Dæmi um notkun
```
```
Sofið
Þekkja flóttaleiðir
Geta bjargað sér
1 Mannvirki þar sem fólk starfar, s.s. allt almennt atvinnuhúsnæði, iðnaðar-
húsnæði, lager, skrifstofur, bankar, smærri verslanir (< 150 m²), skólar sem
ekki flokkast undir flokk 2, 4 eða 5*, tilheyrandi bílgeymslur starfsmanna og
byggingar fyrir dýr**.
Sameiginlegar bílgeymslur fjölbýlishúsa.
```
```
Nei Já Já
```
```
2 Mannvirki þar sem gert er ráð fyrir að fólk geti safnast saman, s.s. fyrirlestra-
salir, kirkjur, kvikmyndahús, leikhús, veitingastaðir, diskótek, íþróttasalir,
vöruhús, stærri verslanir og verslanamiðstöðvar, aðstaða fyrir dans, nám og
frístundastarf og bílgeymslur aðrar en í notkunarflokki 1 eða 3.
```
```
Nei Nei Já
```
```
3 Mannvirki þar sem fólk býr, s.s. einbýlishús og fjölbýlishús***, frístundahús
og einstök gistiherbergi, þ.m.t. heimagisting****.
```
```
Já Já Já
```
```
4 Mannvirki þar sem gisting er boðin, s.s. hótel og aðrir gististaðir, frístundahús
til útleigu og skálar til útleigu og húsnæði þar sem boðin er tilfallandi gisting,
þ.m.t. í skólum.
```
```
Já Nei Já
```
```
5 Mannvirki sem hýsir meðferðar- og legudeildir sjúkrahúsa, vöggustofur, íbúðir
og stofnanir fyrir aldraða eða fatlaða, leikskólar og yngstu deildir grunnskóla
(1. til 4. bekkur).
```
```
Já Nei Nei
```
```
6 Mannvirki sem hýsa fangelsi, lokaðar deildir á sjúkrahúsum, s.s. geðdeildir, og
aðrir staðir þar sem menn eru lokaðir inni.
```
```
Já Nei Nei
```
```
* Almennir skólar og frístundaheimili falla undir notkunarflokk 1.
** Flokkunin miðast við starfsmenn í þessum húsum.
*** Stakar bílgeymslur, þ.e. fyrir einn notanda, teljast hluti einbýlis- og fjölbýlishúsa.
**** Ef gestafjöldi er yfir 10 manns telst húsnæðið í notkunarflokki 4.
```
### 9.1.4. gr. Sérstök ákvæði um einstök mannvirki.

Sérbýlishús, frístundahús, stakar íbúðir og stök herbergi til skammtímaleigu og húsnæði til heima-
gistingar skulu uppfylla ákvæði þessarar reglugerðar um eldvarnir í íbúðarhúsum, þ.e. í notkunarflokki 3.
Sama gildir um eldvarnir sameignar ef húsnæðið er í fjöleignarhúsi. Ef gestafjöldi er yfir 10 manns telst
húsnæðið í notkunarflokki 4 og skal uppfylla ákvæði reglugerðar þessarar fyrir þann notkunarflokk.
Gestafjöldi í íbúðum og stökum herbergjum skal ekki vera meiri en eðlilegt getur talist.
Fjallaskálar, skíðaskálar, veiðihús og önnur áþekk hús, þar sem seld er gisting, skulu uppfylla kröfur
fyrir notkunarflokk 4 eftir því sem tök eru á. Þar sem erfitt er að hafa t.d. klæðningar í flokki 1 vegna raka,
fullgilt brunaviðvörunarkerfi, neyðarlýsingu eða aðra rafknúna öryggisþætti sem kveðið er á um, skal bæta
það upp með auknum útgöngum og samtengingu stakra reykskynjara. Sé slíkt húsnæði með svefnrými á 2.
hæð skal af hæðinni vera neyðarútgangur með stiga til jarðar. Ekki er heimilt að svefnrými í slíku húsnæði
sé ofan annarrar hæðar.


## 9.2. KAFLI Hönnun brunavarna.

### 9.2.1. gr. Almennt.

Með hönnun brunavarna bygginga og annarra mannvirkja skal vera tryggt og sýnt fram á að öryggi
viðkomandi mannvirkja sé fullnægjandi og uppfyllt séu meginmarkmið og önnur ákvæði þessa hluta
reglugerðarinnar.
Um þau ákvæði þessa hluta reglugerðarinnar sem skipast í meginreglur og viðmiðunarreglur, eða
innihalda einungis viðmiðunarreglur, gildir að meginreglur eru ávallt ófrávíkjanlegar en viðmiðunarreglur
eru frávíkjanlegar með tækniskiptum, sbr. b-lið 9.2.2. gr., eða brunahönnun, sbr. c-lið 9.2.2. gr., enda sé sýnt
fram á að brunaöryggi sé ekki skert og uppfyllt séu meginmarkmið reglugerðar þessarar og meginreglur
þeirra ákvæða sem vikið er frá. Önnur ákvæði þessa hluta reglugerðarinnar eru ófrávíkjanleg nema annað sé
sérstaklega tekið fram í viðkomandi ákvæði.

### 9.2.2. gr. Aðferðir við hönnun brunavarna.

```
Við hönnun brunavarna mannvirkis skal einni af eftirtöldum aðferðum beitt:
a. Ákvarða brunavarnir eingöngu á grundvelli ákvæða þessarar reglugerðar.
b. Ákvarða brunavarnir á grundvelli ákvæða þessarar reglugerðar með tilgreindum frávikum frá
viðmiðunarreglum (með tækniskiptum) sem sýnt er fram á að uppfylli meginmarkmið
reglugerðarinnar og meginreglur viðkomandi ákvæða. Brunaöryggi skal vera jafn mikið og fengist
við að ákvarða brunavarnir á grundvelli a-liðar. Á aðaluppdráttum skal gera grein fyrir þeim
tækniskiptum sem beitt hefur verið skv. þessari grein.
c. Ákvarða brunavarnir á grundvelli brunahönnunar sem sýnt er fram á að uppfylli meginmarkmið
reglugerðarinnar og meginreglur viðkomandi ákvæða. Slíkt getur falist í einni eða fleiri af
eftirfarandi aðferðum:
```
1. Lausn sem byggir á ákvæðum þessarar reglugerðar með frávikum frá viðmiðunarreglum.
2. Lausn sem byggir á brunatæknilegum útreikningum.
3. Lausn sem byggist á áhættugreiningu.

### 9.2.3. gr. Greinargerð og sannprófun lausna.

Hönnuður brunavarna mannvirkis skal leggja fram greinargerð sem lýsir brunavörnum mannvirkisins,
gerir grein fyrir vali á þeim og sýnir fram á að þær uppfylli kröfur þessa hluta reglugerðarinnar um
brunaöryggi.
Umfang greinargerðar hönnuðar skal m.a. taka mið af stærð og mikilvægi mannvirkisins, umfangi
hönnunar og umfangi frávika frá viðmiðunarreglum. Gera skal grein fyrir notkunarforsendum og takmörkun
á notkun.
Sannprófun lausna skal einnig taka til líklegra frávika frá þeirri lausn sem sannreynd er.
Mannvirkjastofnun skal gefa út leiðbeiningar um framkvæmd þessarar greinar.

### 9.2.4. gr. Krafa um brunahönnun og áhættumat.

Leyfisveitandi getur ávallt farið fram á að gerð sé brunahönnun og áhættumat fyrir mannvirki og lóðir í
tengslum við veitingu byggingarleyfis. Slík krafa skal rökstudd af hálfu leyfisveitanda sé þess óskað.
Ávallt skal krafist brunahönnunar vegna eftirfarandi mannvirkja:
a. Mannvirkja þar sem vænta má mikils mannsöfnuðar eða þar sem geymd eru mikil verðmæti.
b. Mannvirkja sem eru menningar- eða samfélagslega verðmæt eða þar sem geymd eru slík verðmæti.
c. Mannvirkja er varða almannahagsmuni sérstaklega, þ.e. geta haft áhrif á virkni samfélagsins, t.d.
stærri flugstöðvar og meginsamgöngumiðstöðvar, mikilvæg mannvirki vegna orkuframleiðslu og
dreifingar orku eða vatns, miðstöðvar löggæslu, almannavarna og slökkviliða, sjúkrahús og aðrar
mikilvægar heilsustofnanir.
d. Mannvirkja þar sem hættuleg starfsemi fer fram eða þar sem vænta má að stórbrunar eða sprengingar
geti orðið vegna starfseminnar, s.s. birgðageymslur eða framleiðsla eld- og sprengifimra efna,
eldnærandi efna, eiturefna og efna sem geta valdið mengun í umhverfinu. Staðsetja ber og hanna slík
mannvirki þannig að hættan í nánasta umhverfi þeirra sé í lágmarki, t.d. vegna varmageislunar, reyks,
eitrunar og þrýstings vegna sprengingar.
e. Mannvirkja í notkunarflokkum 5 og 6.
f. Mannvirkja með stærri samanlagðan gólfflöt en 2.000 m².


g. Mannvirkja eða notkunarflokka innan þeirra með brunaálag hærra en 800 MJ/m².
h. Mannvirkja sem eru þannig gerðar, staðsett eða starfsemi innan þeirra þess eðlis að slökkvilið sé á
einhvern hátt vanbúið til að ráða við eld í því.
i. Háhýsa.
Ávallt skal vinna áhættumat fyrir mannvirki og starfsemi á lóðum sem talin eru sérlega varasöm m.t.t.
eld- eða sprengihættu, eru samfélagslega mikilvæg, geta skapað almannahættu, geta haft mikil áhrif á
mögulega landnotkun eða geta valdið alvarlegum umhverfisspjöllum við bruna.
Mannvirkjastofnun skal gefa út leiðbeiningar um framkvæmd þessarar greinar.

### 9.2.5. gr. Staðfesting brunavarna vegna breytinga á þegar byggðum mannvirkjum.

Við breytingu á þegar byggðu mannvirki eða við breytta notkun skal hönnuður aðaluppdráttar, eða annar
hönnuður sem tekur að sér ábyrgð á brunahönnun, staðfesta að brunavarnir uppfylli kröfur þessarar
reglugerðar, sbr. þó 2. og 3. mgr.
Ef minniháttar breyting er gerð á þáttum er varða brunavarnir í þegar byggðu mannvirki skal hönnuður
sýna á uppdráttum eða staðfesta á annan fullnægjandi hátt að brunavarnir mannvirkisins eftir breytinguna séu
fullnægjandi og að breytingin hafi ekki leitt til þess að brunavarnir mannvirkisins eða einstakra hluta þess sé
skert.
Ef sérstökum erfiðleikum er bundið að uppfylla ákvæði þessa hluta reglugerðarinnar án þess að breyta
að verulegu leyti megingerð mannvirkis, burðarvirki, útliti, innra skipulagi eða öðrum sérkennum sem vert
er að varðveita, getur leyfisveitandi heimilað að vikið sé frá einstökum ákvæðum þessa hluta
reglugerðarinnar. Í slíkum tilvikum skal hönnuður skila sérstakri greinargerð um það hvernig brunaöryggi er
tryggt og meginmarkmið 9.1.1. gr. eru uppfyllt. Umfang slíkrar greinargerðar skal vera í samræmi við umfang
breytinganna. Taka skal sérstakt tillit til mannvirkja sem falla undir ákvæði laga um menningarminjar.
Mannvirkjastofnun skal gefa út leiðbeiningar um framkvæmd þessarar greinar.

### 9.2.6. gr. Þátttaka slökkviliðs í björgun.

_Meginreglur:_ Við ákvörðun brunavarna í mannvirki skal taka tillit til getu slökkviliðs í viðkomandi
sveitarfélagi, útkallstíma og mögulega aðstoð annarra slökkviliða og skal þess getið með hvaða hætti slíkt er
gert í greinargerð þess hönnuðar sem ábyrgð ber á brunavörnum. Á þeim stöðum þar sem útkallstími
slökkviliðs er yfir 15 mín eða slökkviliðið er á einhvern hátt vanbúið til að ráða við eld í mannvirki af þessari
gerð skulu brunavarnir mannvirkis auknar sem áhrifum þessa nemur. Byggt skal á upplýsingum í
brunavarnaáætlun viðkomandi slökkviliðs.
_Viðmiðunarreglur:_ Ekki er heimilt að hanna byggingar með rýmingu um svalir ofan þeirrar hæðar sem
búnaður viðkomandi slökkviliðs ræður við. Umfang rýmingar um svalir skal takmarka við afkastagetu
slökkviliðs til björgunar af svölum.
Mannvirkjastofnun skal gefa út leiðbeiningar um framkvæmd þessarar greinar.

## 9.3. KAFLI Almennar kröfur vegna brunavarna.

### 9.3.1. gr. Flatarstærðir, rúmmál og breidd rýmingarleiða.

Kröfur þessa hluta reglugerðarinnar miðast við stærð flata í mannvirki. Miðað er við brúttóflatarmál
viðkomandi flata, nema annað sé sérstaklega tekið fram og gildir sama um uppgefnar rúmmálsstærðir. Með
kröfum um breidd rýmingarleiða, t.d. hurða, ganga, stiga o.fl., er átt við hindrunarlaust umferðarmál.

### 9.3.2. gr. Veggsvalir, svalagangar og millipallar innanhúss.

Veggsvalir, millipallar og svalagangar innanhúss sem eru án brunahólfandi veggja að undirliggjandi
hæð, skulu alltaf reiknast sem sjálfstæð hæð þegar stærð þeirra er yfir 50% af flatarmáli undirliggjandi hæðar,
meiri en 200 m² í notkunarflokki 1 eða meiri en 100 m² í öðrum notkunarflokkum.

### 9.3.3. gr. Brunatákn og flokkun byggingarhluta og - efna.

Flokkun byggingarhluta og viðbragð byggingarefna við eldi skal gerð samkvæmt flokkunarstaðlinum
ÍST EN 13501. Brunatákn sem fram koma í reglugerð þessari og skal nota eru tilgreind í viðauka 1.


### 9.3.4. gr. Stigahús 1.

_Meginreglur:_ Stigahús 1 í byggingum skal vera sjálfstætt brunahólf, minnst EI 60, og varið þannig að
eldur og reykur komist ekki inn í stigahúsið. Brunahólfun skal ráðast af þeirri starfsemi sem tengist
stigahúsinu.
_Viðmiðunarreglur:_ Stigahús 1 má ekki vera í meira en fjögurra hæða eða 12 m háu húsi.

### 9.3.5. gr. Stigahús 2.

_Meginreglur:_ Stigahús 2 í byggingum skal vera sjálfstætt brunahólf, minnst EI 60, og skal sérstaklega
varið þannig að eldur og reykur komist ekki inn í stigahúsið. Brunahólfun skal ráðast af þeirri starfsemi sem
tengist stigahúsinu. Gengið skal inn í stigahús 2 um brunastúku eða milligang sem er sérstakt brunahólf.
_Viðmiðunarreglur:_ Stigahús 2 má vera í allt að sjö hæða eða 23 m háu húsi. Samband milli kjallara og
stigahúss 2 skal vera um útisvæði eða brunastúku.

### 9.3.6. gr. Stigahús 3.

_Meginreglur:_ Stigahús 3 í byggingum skal vera sjálfstætt brunahólf og skal sérstaklega varið þannig að
eldur og reykur komist ekki inn í stigahúsið. Brunahólfandi skil stigahússins skulu standa jafn lengi og
meginburðarvirki byggingarinnar. Brunahólfun skal vera nægjanleg til að tryggja rýmingu og ekki auka líkur
á útbreiðslu elds milli annarra brunahólfa. Gengið skal í og úr stigahúsi 3 um opið svæði eða yfirþrýsta
brunastúku. Stigahús 3 má ekki tengjast kjallara. Sé brunastúka að stigahúsi 3 yfirþrýst skal tryggt að
yfirþrýstingur haldist þann tíma sem slökkvistarf tekur, þó ekki minna en í 60 mín.
_Viðmiðunarreglur:_ Mesta fjarlægð frá dyrum notkunareiningar að svölum eða brunastúku við stigahús
3 skal vera 10 metrar.

### 9.3.7. gr. Stigar utanhúss.

_Meginreglur:_ Stigar utanhúss á byggingum skulu vera jafn öruggir og aðrar flóttaleiðir.
_Viðmiðunarreglur:_ Útveggir að eða við stiga utanhúss og minnst 1,8 m út frá þeim skulu hafa
brunamótstöðu minnst EI 60. Hurð að stiga skal minnst hafa brunamótstöðu EI 2 30 - C og gluggar minnst EW
30.

## 9.4. KAFLI Öryggisbúnaður vegna brunavarna í byggingum.

### 9.4.1. gr. Markmið.

Í byggingar er eingöngu heimilt að nota tæknibúnað ætlaðan til brunavarna sem er þannig hannaður og
gerður að hann haldi virkni sinni í nauðsynlegan tíma. Í þeim tilgangi skal tryggja aðgengi að vatni, rafmagni
eða öðru sem við á til að búnaðurinn virki á fullnægjandi hátt. Tæknibúnaðurinn skal þannig hannaður og
gerður að hann auki ekki hættu á íkviknun eða útbreiðslu elds.

### 9.4.2. gr. Sjálfvirk brunaviðvörun.

```
Meginreglur: Eftirfarandi meginreglur gilda um sjálfvirka brunaviðvörun:
```
1. Setja skal sjálfvirkan búnað til að uppgötva eld á byrjunarstigi í öll mannvirki þar sem það er
    nauðsynlegt til að tryggja öryggi lífs, umhverfis og eigna. Brunaviðvörunin skal hæfa viðkomandi
    mannvirki og starfsemi þess. Hún skal geta gefið viðvörun um eld í mannvirkinu það tímanlega að
    allir innan þess geti komið sér út úr mannvirkinu af eigin rammleik eða með aðstoð annarra áður en
    hættuástand skapast. Brunaviðvörunin skal virka þó rafmagn fari af húsinu.
2. Brunaviðvörun skal henta þeim sem nota mannvirkið og skal vera greinileg í öllum rýmum þar sem
    slíks kerfis er krafist. Hljóðmerki skulu ávallt vera vel aðgreinanleg frá öðrum hljóðmerkjum og
    styrkur þeirra ákveðinn m.a. með hliðsjón af hávaða í byggingunni. Í starfsemi með miklum
    fólksfjölda eða sérstökum aðstæðum þar sem tryggja þarf skjót viðbrögð skal brunaviðvörun vera
    töluð skilaboð eða annað sambærilegt. Í mannvirkjum sem hönnuð eru á grundvelli algildrar
    hönnunar skal til viðbótar hljóðmerkjum bæta við annarri brunaviðvörun, s.s. ljósmerkjum vegna
    heyrnardaufra.
_Viðmiðunarreglur:_ Eftirfarandi viðmiðunarreglur gilda um sjálfvirka brunaviðvörun:


1. Í mannvirki skal nota staka brunaskynjara eða skynjara sem eru samtengdir í sameiginlega stjórnstöð
    og ræðst val þeirra af notkunarflokki mannvirkisins, fólksfjölda og stærð þess skv. ákvæðum í töflu
    9.02.

```
Tafla 9.02 Krafa um sjálfvirka brunaviðvörun.
Notkunar-
flokkur
```
```
A. Krafa um sjálfvirkt
brunaviðvörunarkerfi
```
```
B. Krafa um staka reykskynjara
sbr. 9.4.3. gr.
```
```
1
```
```
Meginbrunahólf stærri en 1.000 m² eða þar sem
fólksfjöldi er yfir 100 manns.
Skólar og starfsemi þeim tengd þar sem fólks-
fjöldi er yfir 50 manns.
```
```
Mannvirki þar sem fólksfjöldi er 50 manns eða
færri að undanskildu iðnaðarhúsnæði, lager og
bílgeymslum starfsmanna.
```
```
2 Mannvirki þar sem fólksfjöldi er yfir 50 manns.^ Mannvirki þar sem fólksfjöldi er 50 manns eða færri.
```
```
3^ Öll mannvirki (ófrávíkjanlegt sbr. 1. mgr. gr.). 9.4.3.
```
```
4 Mannvirki þar sem fólksfjöldi er yfir 20 manns.^ Mannvirki þar sem fólksfjöldi er 10 manns eða færri.
5 Öll mannvirki.
6 Öll mannvirki.
```
2. Í mannvirkjum þar sem í reglugerð þessari er krafist brunaviðvörunarkerfis er heimilt að hafa í
    staðinn, að öllu leyti eða hluta, viðurkennt slökkvikerfi, enda sé sýnt fram á að viðvörun verði innan
    ásættanlegra marka.
3. Í mannvirkjum sem eru yfir þeim mörkum sem greinir í dálki B í töflu 9.02 en undir mörkum í dálki
    A skal nota sambyggð bruna- og innbrotaviðvörunarkerfi eða sjálfvirkt brunaviðvörunarkerfi. Allur
    búnaður skal uppfylla viðkomandi EN staðla og skal viðvörun frá honum, uppsetning, allur rekstur
    og viðhald vera í samræmi við leiðbeiningar Mannvirkjastofnunar.
4. Hönnun, uppsetning og viðhald sjálfvirks brunaviðvörunarkerfis skal vera í samræmi við ÍST
    EN 54.
Mannvirkjastofnun skal gefa út leiðbeiningar um framkvæmd þessarar greinar.

### 9.4.3. gr. Stakir reykskynjarar.

_Meginreglur:_ Staka reykskynjara með hljóðgjafa og eftir atvikum með ljósmerkjum skal setja í
byggingar þar sem slíkt er talið nauðsynlegt vegna brunavarna þar sem ekki er krafist sjálfvirks
brunaviðvörunarkerfis. Þá skal velja með hliðsjón af aðstæðum og staðsetja þannig að þeir geti með sem
bestum hætti skynjað og látið vita af eldi. Staka reykskynjara með hljóðgjafa skal setja í hverja íbúð og
notkunareiningu í notkunarflokki 3. Staka reykskynjara með hljóðgjafa skal ennfremur setja í hvert herbergi
þar sem boðið er upp á heimagistingu nema sjálfvirkt brunaviðvörunarkerfi sé í byggingunni.
_Viðmiðunarreglur:_ Fjöldi og staðsetning reykskynjara skulu valin þannig að ekki sé minna en einn
skynjari fyrir hverja 80 m² í notkunarflokki 3, minnst einn á hverri hæð og hljóðstyrkur hans í hverju einstöku
svefnherbergi sé ekki undir 75 dB(A).

### 9.4.4. gr. Handslökkvitæki.

Í öllum byggingum skulu vera handslökkvitæki sem samræmast ákvæðum reglugerðar um slökkvitæki.
Handslökkvitæki skulu vera í öllum rýmum þar sem slíkt er nauðsynlegt til að tryggja brunavarnir. Þau skulu
valin með hliðsjón af þeirri gerð elds sem líklegt er að geti orðið í viðkomandi rými. Handslökkvitæki skal
vera í hverri íbúð í notkunarflokki 3 og í öllum bílgeymslum.
Mannvirkjastofnun skal gefa út leiðbeiningar um framkvæmd þessarar greinar.

### 9.4.5. gr. Slöngukefli.

_Meginreglur:_ Setja skal slöngukefli innanhúss í mannvirkjum þegar slíkt er nauðsynlegt til að tryggja
brunavarnir. Þar sem slöngukefli eru staðsett skal vera hægt að ná með slöngunni út í öll horn viðkomandi
rýma. Slöngukefli skal staðsetja þannig að ekki sé hætta á að notandi þeirra teppist inni vegna reyks eða elds.
Slöngukefli skulu vera í samræmi við ákvæði reglugerðar um slökkvitæki.
_Viðmiðunarreglur:_ Slöngukefli skulu sett í notkunareiningar í notkunarflokki 1 og 2 sem eru stærri en
500 m² svo og í byggingar í öðrum notkunarflokkum en notkunarflokki 3, þar sem þess er þörf vegna
brunaálags og brunaáhættu. Lagnir að slöngukeflum skulu gerðar með þeim hætti að nægjanlegt vatnsrennsli


að þeim sé tryggt í minnst 15 mínútur. Við val á slöngukefli skal miða við eftirfarandi lágmarkskröfur fyrir
vatnsrennsli og þrýsting:
a. Fyrir aðrar byggingar en tilgreindar eru í b-lið skal miðað við 20 l/mín vatnsrennsli og 9 m kastlengd.
b. Fyrir stór iðnaðar- og geymsluhús og byggingar þar sem eldhætta er mjög mikil og brunaálag yfir
800 MJ/m² skal miða við 40 l/mín vatnsrennsli og 9 m kastlengd.
Mannvirkjastofnun skal gefa út leiðbeiningar um framkvæmd þessarar greinar.

### 9.4.6. gr. Sjálfvirk slökkvikerfi.

_Meginreglur:_ Setja skal sjálfvirkan búnað til að slökkva eld þar sem það er nauðsynlegt til að tryggja
öryggi lífs, umhverfis og eigna. Sjálfvirk slökkvikerfi í mannvirkjum skulu þannig útfærð að þau geti slökkt
eða takmarkað eld í mannvirkinu í viðunandi langan tíma. Þau skulu geta farið í gang innan nægjanlega
skamms tíma og með nægu öryggi til að uppfylla kröfur. Kerfin skulu vera varin gegn því að eldur geri þau
óvirk. Virkni búnaðarins skal vera trygg þegar rafmagn er á byggingunni og hafa skal viðeigandi varnir gegn
rafmagnsleysi.
_Viðmiðunarreglur:_ Eftirfarandi viðmiðunarreglur gilda um sjálfvirk slökkvikerfi:

1. Sjálfvirk úðakerfi skulu vera í mannvirkjum skv. því sem tilgreint er í töflu 9.03.

```
Tafla 9.03 Krafa um sjálfvirk úðakerfi í mannvirkjum.
Notkunar-
flokkur
```
```
Stærðarmörk
```
```
1
```
```
Lager- og iðnaðarhúsnæði yfir 2.000 m².
Bílgeymslur með loft undir yfirborði jarðar.
Bílgeymsla > 600 m² með gólf undir yfirborði jarðar, en loft við eða yfir yfirborði jarðar nema hún
sé búin reyklosun skv. 9.8.4. gr. Gólf má telja ofanjarðar ef a.m.k. tvær hliðar eða hálft ummálið
(á neðstu hæð) er alveg upp úr jörð.
Bílgeymsla > 2.000 m² með gólf yfir yfirborði jarðar nema hún sé búin reyklosun skv. 9.8.4. gr.
```
```
2
```
```
Leiksvið > 100 m².
Verslanir > 2.000 m² á einni hæð og > 1.000 m² á tveimur hæðum eða fleiri.
Bílgeymslur, sömu kröfur og fyrir bílgeymslur sem falla undir notkunarflokk 1.
3 Engin krafa.
4 Engin krafa.
5 Sjúkrahús og stofnanir fyrir aldraða og fatlaða.
6 Lokaðar deildir sjúkrahúsa o.þ.h.
```
2. Í byggingum þar sem krafist er sjálfvirks úðakerfis kann að þurfa að setja upp annars konar
    slökkvikerfi í hluta mannvirkis ef starfsemi er með þeim hætti að ekki megi nota vatn sem slökkvi-
    miðil.
3. Sjálfvirk úðakerfi skulu hönnuð og þeim viðhaldið í samræmi við staðalinn ÍST EN 12845 og ÍST
    EN 12259 eða aðra staðla sem Mannvirkjastofnun viðurkennir.
4. Þokukerfi skal hanna í samræmi við leiðbeiningar sem Mannvirkjastofnun gefur út.
5. Heimilt er að úðakerfi í íbúðum í notkunarflokkum 3 og í notkunarflokkum 5 og 6 séu gerð í samræmi
    við INSTA 900.
6. Slökkvikerfi í eldhúsháfa og slökkvikerfi sem nota aðrar gerðir slökkvimiðla skulu gerð í samræmi
    við leiðbeiningar Mannvirkjastofnunar.
7. Byggingarfulltrúi getur óskað eftir staðfestingu frá Mannvirkjastofnun um áhættuflokk sjálfvirkra
    slökkvikerfa.
Mannvirkjastofnun skal gefa út leiðbeiningar um framkvæmd þessarar greinar.

### 9.4.7. gr. Hurðalokari (pumpa).

_Meginreglur:_ Setja skal hurðalokara í byggingar þar sem slíkt er nauðsynlegt til að tryggja að reykflæði
verði ekki á milli brunahólfa. Tryggja skal að hurðir með hurðalokurum sé ekki unnt að festa opnar. Setja
skal sjálfvirka lokara á allar brunaflokkaðar hurðir nema þar sem krafa er um að hurðir séu læstar, s.s. í
spennistöðvum og tæknirýmum fyrir lyftur, eða þar sem starfsemi er með þeim hætti að gera má ráð fyrir að
hurðir séu ávallt lokaðar.
_Viðmiðunarreglur:_ Á hurð sem er í mikilli notkun skal lokari vera í flokki C5 skv. ÍST EN 14600 en
nota má flokk C2 eða betri á hurð sem yfirleitt stendur opin á hurðarsegli. Þar sem ekki er skilgreint hvaða
flokk á að nota skal hönnuður velja viðkomandi flokk með tilliti til umferðar um hurð.
Mannvirkjastofnun skal gefa út leiðbeiningar um framkvæmd þessarar greinar.


### 9.4.8. gr. Sjálfvirk reyklosun.

_Meginreglur:_ Markmið með sjálfvirkri reyklosun úr mannvirki er að losa út reyk og hita áður en hætta
skapast fyrir fólk, dýr eða eignir. Sjálfvirk reyklosun skal geta opnast eins fljótt og mikið og þörf er á og
halda virkni sinni í þann tíma sem nauðsynlegur er til að tryggja brunavarnir. Virkni búnaðarins skal vera
trygg þegar rafmagn er á byggingunni og hafa skal viðeigandi varnir gegn rafmagnsleysi. Við hönnun og val
á sjálfvirkum reyklosunarbúnaði skal tekið tillit til vind- og snjóálags. Kerfið skal vera varið gegn því að
eldur geri það óvirkt. Reyklosun sem byggir á gegnumbruna á léttbyggðum þakeiningum eða gluggum húsa
skal aðeins leyfð þar sem sýnt er fram á að hún virki nægjanlega hratt og tryggi nægjanlega reykræsingu.
_Viðmiðunarreglur:_ Sjálfvirk reyklosun úr mannvirki skal hönnuð í samræmi við ÍST EN 12101. Í
gluggalausum samkomusölum í notkunarflokki 2, sem eru stærri en 200 m², skal setja reyklosunarbúnað á
þak eða upp fyrir þak. Samanlagt opnunarflatarmál skal vera a.m.k. 0,5% af gólffleti. Búnaðurinn skal vera
sjálfvirkur og stjórnað af reykskynjara.
Mannvirkjastofnun skal gefa út leiðbeiningar um framkvæmd þessarar greinar.

### 9.4.9. gr. Reyktálmar.

Reyktálmar í mannvirkjum skulu hafa nægjanlega brunamótstöðu og þéttleika til að hindra útbreiðslu
reyks í þann tíma sem brunahönnun tilgreinir. Sé virkni reyktálma háð rafmagni skulu þeir búnir varaafli sem
heldur þeim virkum hvort sem straumrofið orsakast af bruna eða öðrum orsökum.

### 9.4.10. gr. Yfirþrýst rými.

Ef yfirþrýst rými í mannvirkjum er forsenda fyrir brunavörnum skal búnaðurinn sem heldur uppi
yfirþrýstingnum vera þannig gerður að reykur berist ekki inn í rýmið. Búnaðurinn skal virka í þann tíma sem
brunahólfun rýmisins gerir ráð fyrir. Rafmagnstenging að blásurum í yfirþrýstum rýmum skal varin gegn
bruna og þannig frágengin að blásararnir virki í tilskilinn tíma enda þótt rafmagn fari af mannvirkinu.
Yfirþrýstingur í rýmum skal haldast þó tvennar dyr séu opnar samtímis.

### 9.4.11. gr. Almenn lýsing á flóttaleiðum.

_Meginreglur:_ Allar flóttaleiðir í mannvirkjum skulu vera með nægjanlega almenna lýsingu þannig að
notkun þeirra sé greið. Í byggingum þar sem krafist er algildrar hönnunar skal lýsing taka mið af því.
_Viðmiðunarreglur:_ Í byggingum sem eru tvær hæðir eða hærri skal lýsing í stigahúsum gerð með þeim
hætti að tvö samliggjandi ljós séu tengd á sitt hvora greinina. Almenn lýsing í flóttaleið skal ekki vera minni
en 100 lux.

### 9.4.12. gr. Neyðarlýsing.

```
Meginreglur: Eftirfarandi meginreglur gilda um neyðarlýsingu:
```
1. Neyðarlýsing skal vera nægjanleg þannig að rýming byggingar sé möguleg við straumrof.
2. Í byggingum í öllum notkunarflokkum, öðrum en flokki 3, skal vera neyðarlýsing. Í öllum
    stigahúsum yfir fjórar hæðir í notkunarflokki 3 og í öllum gluggalausum stigahúsum skal vera
    neyðarlýsing. Við tæknibúnað sem þarf að vinna við þegar straumrof verður skal vera fullnægjandi
    neyðarlýsing.
3. Neyðarlýsing í byggingum skal að lágmarki lýsa í 60 mín eftir straumrof.
4. Neyðarlýsing skal ekki vera minni en 1 lux í miðlínu flóttaleiðar en minnst 5 lux í tröppum og
    stigahúsum. Neyðarlýsingin skal ná 50% af ljósstyrknum á 5 sek. og fullum styrk á 60 sek. en fullum
    ljósstyrk skal náð á 0,5 sek. á sérstaklega hættulegum svæðum.
5. Í byggingum þar sem krafist er algildrar hönnunar skal neyðarlýsing taka mið af því.
6. Varastraumgjafar skulu vera vararafstöðvar, rafhlöður eða annar jafntryggur búnaður sem tekur
    sjálfvirkt við ef aðalstraumgjafi bilar.
_Viðmiðunarreglur:_ Raflagnir í neyðarlýsingu bygginga skulu varðar fyrir eldi í 30 mín. Raflagnir innan
hvers EI 90 brunahólfs skulu vera óháðar raflögnum í öðrum EI 90 brunahólfum. Setja skal neyðarlýsingu
fyrir utan útihurðir í flóttaleið nema þar sem farið er út á jafnsléttu og önnur lýsing gefur fullnægjandi birtu.
Út- og neyðarlýsing skal vera í flóttaleiðum fjölbýlishúsa. Hönnun neyðarlýsingar skal vera í samræmi við
ÍST EN 1838, ÍST EN 50171, ÍST EN 50172, ÍST 150 og ÍST EN 60598- 2 - 22.
Mannvirkjastofnun skal gefa út leiðbeiningar um framkvæmd þessarar greinar.


### 9.4.13. gr. Búnaður til að draga úr sprengiþrýstingi.

Ef starfsemi í mannvirki eða hluta þess er slík að sérstök hætta er talin vera á sprengingu, t.d. af völdum
gass eða vökva, skal mannvirkið þannig hannað og byggt að það hrynji ekki eða laskist verulega af völdum
sprengingar. Á slíkum rýmum skulu vera sprengilúgur, gluggar, léttir útveggir eða þakhlutar sem láta undan
við sprengingu.
Búnaður til þrýstiminnkunar má ekki vera þannig staðsettur í mannvirki að hann stofni vegfarendum eða
nálægum byggingum í hættu.
Gera skal grein fyrir sprengihættu og aðgerðum til að tryggja öryggi vegna sprenginga í brunahönnun.
Við hönnun og gerð bygginga eða einstakra rýma þar sem fyrirhuguð starfsemi fellur undir reglugerðir
Vinnueftirlits ríkisins, t.d. vegna ketilrýmis fyrir gufukatla, vélarýmis fyrir kæli- og frystivélar o.þ.h., skal
tryggja að gerð rýmisins sé þannig að ákvæði reglugerðanna séu uppfyllt.
Mannvirkjastofnun skal gefa út leiðbeiningar um framkvæmd þessarar greinar.

## 9.5. KAFLI Rýming við eldsvoða.

### 9.5.1. gr. Markmið.

Flóttaleiðir í byggingum skulu þannig skipulagðar og frágengnar að allir geti bjargast út af eigin
rammleik eða fyrir tilstilli annarra á tilgreindum flóttatíma, brjótist eldur út eða annað hættuástand skapast.

### 9.5.2. gr. Flóttaleiðir.

Frá hverju rými byggingar þar sem gera má ráð fyrir að fólk dveljist eða sé statt skulu vera fullnægjandi
flóttaleiðir úr eldsvoða.
Flóttaleiðir skulu vera einfaldar, auðrataðar og greiðfærar svo að fólk verði ekki innlyksa í skotum og
endum ganga.
Flóttaleiðir í byggingum skulu rúma þann fjölda fólks sem þarf að nota þær. Þær skulu útfærðar sem
auðrataðir gangar, stigar og/eða flóttalyftur sem gera fólki örugglega fært að komast á öruggan stað úti undir
beru lofti eða á öruggt svæði. Flóttaleiðir geta einnig verið gönguleiðir um opin rými bygginga sem krefjast
út- og neyðarlýsingar.
Sameiginlegar flóttaleiðir skal hanna m.t.t. fyrirkomulags rýmingar frá viðkomandi svæðum.
Við útreikninga á rýmingu skal heildarflóttatími vera styttri en sá tími þegar hættuástand fyrir fólk hefur
skapast.
Allan þann tíma sem gera má ráð fyrir að flótti úr eldsvoða taki skal tryggja, eftir því sem kostur er, að
fólk verði ekki fyrir fallandi byggingarhlutum, t.d. gleri, og að hiti, reykur eða eiturgufur fari ekki yfir
hættumörk í flóttaleið eða of léleg birtuskilyrði tefji rýmingu.
Flóttaleiðir má ekki innrétta til annars en umferðar. Þó má innrétta ganga til notkunar sem ekki eykur
brunaálag að nokkru marki né rýrir hæfni þeirra sem flóttaleiða.
Við ákvörðun flóttaleiða skal tekið tillit til krafna um algilda hönnun.
Uppdráttur sem sýnir útgönguleiðir í mannvirkjum í notkunarflokki 3 og 4 þar sem seld er gisting skal
vera festur á vegg við eða á inngangshurð í öllum gistirýmum ásamt upplýsingum um viðbrögð gesta við
eldsvoða.
Mannvirkjastofnun skal gefa út leiðbeiningar um framkvæmd þessarar greinar.

### 9.5.3. gr. Aðgengi að flóttaleiðum.

```
Meginreglur: Eftirfarandi meginreglur gilda um aðgengi að flóttaleiðum:
```
1. Úr öllum íbúðum og notkunareiningum skulu vera a.m.k. tvær flóttaleiðir, sem eru óháðar hvor
    annarri, til öruggs staðar undir beru lofti á jörðu niðri, sbr. þó 9.5.4. gr. Heimilt er að slíkur öruggur
    staður sé einnig á sérútbúnum svölum eða þaki byggingar sem er aðgengilegt björgunarliði, enda sé
    slík aðstaða sérstaklega brunahönnuð til slíkra nota. Með óháðum flóttaleiðum er átt við tvær eða
    fleiri flóttaleiðir sem eru þannig aðskildar að eldur og reykur geti ekki teppt þær báðar/allar [þ.e.
    svalir og sjálfstætt stigahús eða tvö sjálfstæð stigahús sem gengið er í beint úr hverri íbúð]1).
2. Flóttaleið úr íbúð, notkunareiningu eða gistirými má ekki liggja gegnum aðra íbúð, notkunareiningu
    eða gistirými.


3. Svalir má nota í flóttaleið fyrir takmarkaðan fjölda fólks ef tryggt er að rýming geti átt sér stað innan
    ásættanlegs tíma. Svalir skulu rúma þann fjölda sem þarf að nota þær og skulu vera varðar gegn
    geislun.
_Viðmiðunarreglur:_ Eftirfarandi viðmiðunarreglur gilda um aðgengi að flóttaleiðum:
1. Flóttaleiðir skulu liggja úr gagnstæðum endum íbúða og notkunareininga eða sem næst þeim. Ef íbúð
    eða notkunareining er á meira en einni hæð skulu vera slíkar flóttaleiðir frá hverri hæð. Fjarlægð frá
    hvaða stað sem er að næsta útgangi má ekki vera meiri en fram kemur í töflu 9.04. í 9.5.6. gr.
2. Heimilt er að á heimavistum námsmanna sem eru með einstaklingsherbergjum, sbr. 6.10.4. gr., séu
    einar veggsvalir fyrir hver sex herbergi á sameiginlegu rými sem tengist herbergjunum.
3. Svalir skal ekki nota í flóttaleið fyrir fleiri en 20 manns.
[4. Svalir í flóttaleið á íbúðarhúsum í notkunarflokki 3 skulu vera a.m.k. 4,0 m² að stærð og ekki mjórri
en 1,60 m.]1)
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 360/2016, 20. gr.

### 9.5.4. gr. Ein flóttaleið frá rými.

Ef sérstökum erfiðleikum er háð að uppfylla kröfur 1. tölul. 1. mgr. 9.5.3. gr. um tvær flóttaleiðir frá
rými, getur leyfisveitandi í undantekningartilvikum heimilað, að fenginni jákvæðri umsögn slökkviliðs, að
ein flóttaleið sé frá rými eða notkunareiningu í notkunarflokki 1 og 2 þegar slíkt hefur ekki í för með sér
sérstaka hættu og um er að ræða lítið rými sem ætlað er fyrir takmarkaðan fjölda fólks. Flóttaleiðin skal liggja
beint út á öruggan stað undir beru lofti á jörðu niðri eða að gangi sem er sjálfstætt brunahólf og liggur í
gagnstæðar áttir að tveimur óháðum útgöngum.
Mannvirkjastofnun skal gefa út leiðbeiningar um framkvæmd þessarar greinar.

### 9.5.5. gr. Björgunarop.

_Meginreglur:_ Björgunarop má nota sem aðra flóttaleið fyrir takmarkaðan fjölda fólks í mannvirkjum þar
sem ekki er gerð krafa um algilda hönnun ef tryggt er að rýming geti átt sér stað innan ásættanlegs tíma.
Björgunarop í byggingum eru auðopnanlegir gluggar eða hlerar sem nota má við flótta úr eldsvoða til öruggs
svæðis og til að gera vart við sig. Björgunarop skulu haldast opin við rýmingu og þau skal vera hægt að opna
án lykils eða annarra verkfæra. Á björgunaropum skal vera búnaður sem hindrar að lítil börn geti opnað þau
meira en 89 mm. Þar sem flóttaleið liggur út á þak skulu gerðar viðunandi öryggisráðstafanir til skrikvarnar.
_Viðmiðunarreglur:_ Eftirfarandi viðmiðunarreglur gilda um björgunarop:

1. Heimilt er að nota björgunarop sem aðra flóttaleið fyrir allt að 50 manns, enda sé neðri brún
    björgunarops í minni hæð en 1,6 m frá jörðu. Reikna skal með einu björgunaropi á hvern byrjaðan
    tug manna.
2. Breidd björgunarops skal vera minnst 0,60 m og hæð minnst 0,60 m og skal samanlögð hæð og
    breidd gluggans ekki vera minni en 1,50 m. Hæð frá gólfi að björgunaropi má ekki vera meiri en
    1,20 m.
3. Þar sem gert er ráð fyrir rýmingu út á hallandi þak skal staðsetja björgunarop þannig að lárétt fjarlægð
    frá opi að þakskeggi sé ekki meiri en 1,40 m, nema unnt sé að komast frá opinu á svalir.
4. Björgunarop skulu vera á hverju svefnherbergi í sérbýlishúsum.
5. Björgunarop skal vera á hvern tug svefnplássa í svefnskálum og eitt umfram það.
Mannvirkjastofnun skal gefa út leiðbeiningar um framkvæmd þessarar greinar.

### 9.5.6. gr. Göngulengd flóttaleiða.

_Meginreglur:_ Flóttaleiðir í byggingum skulu gerðar á þann hátt að sem minnstar líkur séu á að fólk lokist
inni við eldsvoða.
_Viðmiðunarreglur:_ Eftirfarandi viðmiðunarreglur gilda um göngulengd flóttaleiða:

1. Göngulengd innan flóttaleiða skal mæla með veggjum og hornrétt á þá. Sá hluti gönguleiðar sem
    liggur í eina átt skal reiknast tvöfalt en margfaldaður með 1,5 í bílgeymsluhúsum og opnum svæðum
    í notkunarflokki 1. Sé stigi í gönguleið skal reiknuð lengd hans samsvara fjórfaldri hæð hans.
2. Göngulengd innan flóttaleiðar til stigahúss, annars brunahólfs eða útgangs skal ekki vera lengri en
    fram kemur í töflu 9.04.


```
Tafla 9.04 Hámarksgöngulengd að stigahúsi, öðru brunahólfi eða útgangi.
Forsendur Dæmi Hámarks-
göngulengd
Mannvirki þar sem flóttaleiðir eru greið-
færar og yfirsýn góð, þar sem brunaálag er
< 50 MJ/m² og eldhætta lítil.
```
```
Mannvirki í notkunarflokki 1, s.s. steypu-
einingaframleiðsla og vélaverkstæði.
```
```
60 m
```
```
Mannvirki þar sem fáir eru og sem hafa
þekkingu á flóttaleiðum.
```
```
Mannvirki í notkunarflokki 1, t.d. skrifstofur
o.þ.h. rými, lager og almennur iðnaður. Bíl-
geymsluhús í notkunarflokki 1 og notkunarflokki
2 með úðakerfi.
```
```
45 m
```
```
Mannvirki þar sem fleiri en 50 manns eru
og þar sem fólk þekkir ekki vel til að-
stæðna eða þar sem hætta er á hraðri
útbreiðslu elds.
```
```
Mannvirki í notkunarflokki 1, t.d. tré- og
plastiðnaður og lager í iðnaði.
Mannvirki í notkunarflokki 2 s.s. verslanir, bíl-
geymsluhús án úðakerfis, veitingahús, skólar,
sýningahús og hliðstæðar byggingar opnar
almenningi.
Mannvirki í notkunarflokki 4, 5 og 6.
```
```
30 m
```
```
Íbúðir í notkunarflokki 3.
Í allt að fjögurra hæða húsum með einu stigahúsi.
Fjarlægð frá íbúðardyrum að stigahúsdyrum í
svalagangshúsum með opnum svalagangi þar
sem hæð upp að efri brún svalahandriðs frá jörðu
er mest 10,8 m enda sé hægt að reisa stiga
slökkviliðs við enda svalagangsins fjærst
stigahúsinu.
```
```
25 m
```
```
Í húsum með einu stigahúsi í fimm til átta hæða
húsum. Fjarlægð frá íbúðardyrum að stigahús-
dyrum í svalagangshúsum með opnum svala-
gangi.
```
```
15 m
```
```
Mannvirki þar sem eldhætta er mikil og þar
sem hætta er á að flótti úr mannvirkinu sé
erfiðleikum bundinn.
```
```
Mannvirki þar sem unnið er með eldfim efni.
Vínveitingahús þar sem hætta er á þvögu-
myndun.
```
```
15 m
```
3. Þar sem flóttaleið í mannvirki er einungis í eina átt skal hún ekki vera lengri en fram kemur í töflu
    9.05.
       **Tafla 9.05 Hámarksgöngulengd þar sem flóttaleið er í eina átt.**
          **Notkunarflokkur**
             **Hámarksgöngulengd þar**
                **sem flóttaleið er í eina átt**
Í göngum og samsvarandi í
notkunarflokkum 1, 2 og 3
10 m

```
Í opnum svalagöngum í
notkunarflokki 1 eða 3
15 m
```
```
Í göngum og samsvarandi í
notkunarflokkum 4, 5 og 6 7 m^
```
4. Þar sem göngulengdir flóttaleiða í töflu 9.04 og 9.05 ákvarðast af brunahættu má í brunahönnun auka
    lengdir þeirra um 30% ef vatnsúðakerfi er til staðar.
Mannvirkjastofnun skal gefa út leiðbeiningar um framkvæmd þessarar greinar.

### 9.5.7. gr. Fólksfjöldi.

_Meginreglur:_ Hönnun flóttaleiða í byggingum skal miðuð við mesta fjölda fólks sem ætla má að geti
verið samtímis í rýminu. Taka skal tillit til þess hvernig dreifing fólks innan rýmis getur verið. Í anddyri eða
forsal samkomusala mannvirkja í notkunarflokki 2 skal vera skilti á áberandi stað þar sem fram kemur
hámarksfjöldi gesta og starfsmanna í viðkomandi húsnæði og eftir atvikum í hverjum sal fyrir sig.
_Viðmiðunarreglur:_ Reikna skal með að 1% þeirra sem eru í rýminu séu hreyfihamlaðir, þó aldrei færri
en einn maður.
Mannvirkjastofnun skal gefa út leiðbeiningar um framkvæmd þessarar greinar.


### 9.5.8. gr. Gerð flóttaleiða.

_Meginreglur:_ Lyftur, rúllustigar og færibönd mega ekki vera flóttaleiðir, nema þar sem um sérstakar
flóttalyftur er að ræða. Í rýmum bygginga þar sem búist er við miklum mannfjölda skal hanna flóttaleiðir
þannig að sem minnst hætta sé á að þvaga myndist við hindranir, s.s. hurðir.
_Viðmiðunarreglur:_ Eftirfarandi viðmiðunarreglur gilda um gerð flóttaleiða:

1. Samanlögð breidd allra flóttaleiða skal vera minnst 1,0 m fyrir hverja hundrað menn sem henni er
    ætlað að þjóna.
2. Til að tryggja sem jafnasta dreifingu flóttaleiða frá rými skal miða við að ein flóttaleið á hverju svæði
    geti lokast og má þá reikna með að flutningsgeta annarra flóttaleiða sé 200 manns á hvern 1,0 m í
    breidd flóttaleiðar.
3. Gangur í flóttaleið skal vera sjálfstætt brunahólf EI 60 og ef hann er lengri en 50 m skal skipta honum
    með a.m.k. E 30-CSm hurðum. Frá þeim stað þar sem tvær eða fleiri flóttaleiðir sameinast skal
    flóttaleiðin í framhaldi af því anna öllum fjöldanum. Breidd stiga í flóttaleið, þar sem aðeins þarf að
    rýma eina hæð í einu og hver hæð er sérstakt brunahólf, skal miðuð við þá hæð þar sem mesti fjöldinn
    er. Þar sem rýma þarf fleiri en eina hæð samtímis skal stigabreiddin miðast við mesta fjölda sem þá
    þarf að nota hann. Ekki þarf að reikna með rýmingu á meira en þremur hæðum samtímis. Hringstiga
    má ekki nota í flóttaleið sem er ætluð fyrir fleiri en 50 manns né fyrir meira en fjórar hæðir og ekki
    fyrir samkomusali í notkunarflokki 2 né fyrir byggingar í notkunarflokkum 5 og 6. Frá byggingum í
    notkunarflokki 2 skulu flóttaleiðir liggja í gegnum ganga eða stigahús eða beint út.
4. Brunahólf sem reiknað er fyrir fleiri en 600 manns skal hafa minnst þrjá útganga og fjóra ef
    brunahólfið er reiknað fyrir fleiri en 1.000 manns. Lágmarksbreidd flóttaleiðar (hurðar) frá rými með
    meira en 300 manns skal vera 1,2 m.
5. Stigahús í flóttaleið skal vera með hurð sem opnast beint út undir bert loft eða inn í anddyri sem er
    brunahólf EI 60 með hurðum minnst E 30-CSm.
6. Í kvikmyndasölum, leikhúsum og fyrirlestrasölum í notkunarflokki 2, og öðrum þeim sölum sem eru
    notaðir sem slíkir, skulu stólar vera festir við gólf. Fjarlægð milli stólaraða, mæld milli sætisbaka,
    skal vera minnst 0,80 m séu stólarnir búnir veltisetum, en 1,00 m séu setur fastar. Breidd einstakra
    sæta skal vera a.m.k. 0,50 m. Stólar skulu þannig festir að rýming sé greiðfær og þeir valdi ekki
    hættu við rýmingu. Ekki mega vera fleiri en 12 stólar í samfelldri röð að gönguleið og stólaraðir ekki
    fleiri en 20. Lágmarksbreidd gönguleiðar þvert á raðir skal vera 1,30 m, og einnig meðfram röðum,
    ef stólar eru festir í gólf, en 2,00 m, ef þeir eru spenntir saman. Í stórum byggingum skal við
    útreikning breiddar gönguleiðar miða við a.m.k. 0,01 m fyrir hvern mann sem um hana skal fara til
    að komast að útgöngudyrum salar. Í stúkum með allt að 10 stólum mega stólar vera lausir.
Mannvirkjastofnun skal gefa út leiðbeiningar um framkvæmd þessarar greinar.

```
9.5.9. gr.
Dyr í flóttaleið.
Meginreglur: Eftirfarandi meginreglur gilda um dyr í flóttaleið:
```
1. Dyr í flóttaleið bygginga skulu vera vel merktar og sýnilegar. Þær skulu opnast í flóttaátt og skal
    vera auðvelt að opna þær án tafar og án þess að nota lykil eða sérstök verkfæri.
2. Í rýmum bygginga þar sem ekki er hætta á þvögumyndun, fjöldi er undir 30 manns og allir eru
    kunnugir umhverfinu, má nota hurðir sem opnast á móti flóttaátt í flóttaleiðir eða láréttar handvirkar
    rennihurðir. Þar sem aðgangsstýring eða raflæsing er á dyrum og þar sem opnunarbúnaður er á dyrum
    fyrir hreyfihamlaða skal sá búnaður einnig vera virkur við eldsvoða og straumleysi. Þess skal gætt
    að opnar hurðir þrengi ekki flóttaleið og hindri þannig rýmingu.
3. Ekki er heimilt að hafa í flóttaleiðum læstar hurðir sem eingöngu eru opnanlegar með boði frá
    sjálfvirku brunaviðvörunarkerfi.
4. Í byggingum með rafrænum aðgangsstýringum í flóttaleiðum skal gerð grein fyrir þeim á
    aðaluppdráttum og sýnt fram á að þær hindri ekki flótta frá byggingunni.
5. Byggingar fyrir dýr og aðrar sambærilegar byggingar skulu þannig gerðar að auðvelt sé að koma
    dýrum út ef eldur verður laus.
_Viðmiðunarreglur:_ Eftirfarandi viðmiðunarreglur gilda um dyr í flóttaleið:
1. Hurðir í flóttaleið skulu vera hliðarhengdar.
2. Þegar ekki er góð yfirsýn yfir flóttaleið skal tryggt að hægt sé að rýma til baka frá flóttaleið og að
    annarri óháðri, reynist sú fyrri ekki greiðfær.
3. Fyrir notkunareiningu með fleiri en 50 manns skal nota opnunarbúnað skv. ÍST EN 179 í flóttaleiðum
    en skv. ÍST EN 1125 í einingum sem rúma yfir 150 manns.


4. Nota má sneril án hlífar fyrir hurðir sem þjóna allt að 30 manns. Opnunarbúnaður skal vera staðsettur
    u.þ.b. 1,0 m yfir gólfi.
5. Hurðir með aðgangsstýringu í flóttaleið skulu vera með brotrofa við dyrnar, sem rýfur straum að
    læsingunni þannig að hún opnist. Rofinn skal vera grænn á litinn og rækilega merktur:
    „Neyðarútgangur – Brjótið glerið“.
6. Véldrifnar hurðir, rennihurðir, hverfihurðir og álíka hurðir í byggingum má ekki reikna sem flóttaleið
    fyrir mikinn mannfjölda, nema þær séu opnanlegar með handafli í flóttaáttina og uppfylli að öllu
    leyti kröfur um dyr í flóttaleiðum. Þar sem ekki er gert ráð fyrir miklum mannfjölda má heimila
    notkun á rafdrifnum hurðum eða rennihurðum í flóttaleið ef tryggt er að dyrnar opnist við straumrof
    og við boð frá reykskynjara. Hnappur til opnunar skal vera við hliðina á hurðarhúni og vera vel
    sýnilegur og merktur. Hnappinn skal staðsetja u.þ.b. 1,0 m yfir gólfi og skal hann vera upplýstur af
    neyðarlýsingarlampa, minnst 5 lux, og merktur með skilti sem er minnst 0,10 m x 0,15 m með mynd
    af lykli og með textanum: „Neyðaropnun“.
7. Hindrunarlaus umferðarbreidd dyra í mannvirkjum fyrir dýr skal vera 0,87 m en 1,2 m fyrir stórgripi
    og skulu minnst tvennar dyr vera á hverju húsi.
Mannvirkjastofnun skal gefa út leiðbeiningar um framkvæmd þessarar greinar.

### 9.5.10. gr. Öruggt svæði fyrir hreyfihamlaða.

_Meginreglur:_ Í byggingum sem hannaðar eru á grundvelli algildrar hönnunar skulu allir hafa aðgengi að
tveimur óháðum öruggum svæðum. Örugg svæði skulu vera á hverri hæð, nema þar sem hreyfihamlaðir geta
komist beint út úr byggingunni án sérstakrar aðstoðar. Auðvelt skal vera fyrir hreyfihamlaða að opna hurð
að örugga svæðinu. Rafmagnsopnunarbúnaður á hurðum skal vera með varaaflgjafa. Öruggu svæðin skulu
vera í sérstöku brunahólfi með fullnægjandi flóttaleiðum, t.d. stigahúsi eða á svölum. Við ákvörðun stærðar
þeirra skal taka tillit til fjölda fatlaðra í viðkomandi byggingu. Öruggt svæði skal aldrei vera minna en sem
nemur svæði fyrir minnst einn hjólastól 1,5 m x 0,8 m að stærð að því tilskildu að a.m.k. önnur langhliðin sé
opin út í stærra svæði, s.s. stigahús eða svalir. Innan öruggs svæðis bygginga skal vera samskiptabúnaður eða
með öðrum hætti tryggt að þeir sem eru á svæðinu geti gert vart við sig. Búnaðurinn skal virka í jafn langan
tíma og brunahólfun viðkomandi brunahólfs eða stigahúss.
_Viðmiðunarreglur:_ Reikna skal með að 1% gesta í byggingum í notkunarflokki 2 þurfi að nýta öruggt
svæði og skulu þau rúma þann fjölda. Opnunarkraftur á handfangi hurðar að öruggu svæði má ekki vera yfir
25 N.
Mannvirkjastofnun skal gefa út leiðbeiningar um framkvæmd þessarar greinar.

### 9.5.11. gr. Leiðamerkingar á flóttaleiðum.

```
Meginreglur: Eftirfarandi meginreglur gilda um leiðamerkingar á flóttaleiðum:
```
1. Með leiðamerkingu flóttaleiða í byggingum er átt við skilti eða aðrar merkingar á flóttaleiðum sem
    vísa leiðina að útgönguhurðum. Merkin skulu staðsett þannig að þau séu sýnileg frá meginsvæðum
    eða flóttaleiðum og rata megi með hjálp þeirra einna út undir bert loft á jörð niður eða til öruggs
    svæðis innanhúss. Merkin skal staðsetja hátt, t.d. hengd niður úr lofti eða fest á vegg yfir eða við
    útgöngudyr og glugga sem eru í flóttaleið. Merkin skulu vera rétthyrnd græn að lit með hvítu merki,
    sbr. reglur Vinnueftirlits ríkisins um öryggis- og heilbrigðismerki á vinnustöðum, og vera stöðugt
    gegnumlýst eða álýst. Lýsingin skal vera á varastraumi sem uppfyllir sömu kröfur og fyrir
    neyðarlýsingu.
2. Setja skal leiðamerkingar flóttaleiða á alla staði þar sem ekki er augljóst hvar útgangar eru og þar
    sem dagsbirtu nýtur ekki. Stærð og staðsetning skilta og birta þeirra skal vera slík að þau sjáist vel
    við venjuleg birtuskilyrði í rýminu. Minnsta mál skilta skal ekki vera minna en 100 mm en þó 200
    mm í stærri rýmum í notkunarflokkum 1 og 2.
3. Fyrir sjónskerta og blinda skal koma fyrir heppilegum leiðamerkingum, t.d. með hljóðmerkjum við
    útganga, merkingum í handlistum eða í gólfi eða á annan jafntryggan hátt. Í öllum byggingum í
    öðrum notkunarflokkum en flokki 3 skulu vera leiðamerkingar á flóttaleiðum.
_Viðmiðunarreglur:_ Eftirfarandi viðmiðunarreglur gilda um leiðamerkingar á flóttaleiðum:
1. Heimilt er að nota eftirálýsandi leiðarmerki skv. ISO 16069 í byggingu sem búin er neyðarlýsingu
    þar sem tryggt er að almenn lýsing á flóttaleiðinni sé með þeim hætti að skiltin séu með fullnægjandi
    hleðslu á þeim tíma sem byggingin er í notkun.
2. Í leikhúsum og kvikmyndahúsum í notkunarflokki 2 má dimma merki á meðan á sýningu stendur,
    þó þannig að ljómi sé ekki minni en 2 cd/m² á skiltinu þar sem hún er minnst. Stærð merkja miðast


```
við þá fjarlægð sem þau þurfa að sjást í. Taka skal tillit til aðstæðna við ákvörðun á stærð merkinga.
Stigaþrep skulu eftir aðstæðum búin leiðarlýsingu.
Mannvirkjastofnun skal gefa út leiðbeiningar um ákvæði þessarar greinar.
```
## 9.6. KAFLI Varnir gegn útbreiðslu elds og reyks.

### 9.6.1. gr. Markmið.

Mannvirki, innréttingar þeirra og lagnakerfi skulu þannig hönnuð og byggð að eldhætta sé takmörkuð
eins og kostur er. Gæta skal þess að yfirborðshiti brennanlegra byggingarefna verði ekki það hár að í þeim
kvikni við almenna notkun.

### 9.6.2. gr. Ketilkerfi og olíu- og rafhitun.

Hitakerfi í mannvirkjum skal þannig hannað að það valdi ekki hættu á sprengingu eða bruna. Tryggja
skal að reykur og gufur vegna hitakerfa valdi ekki hættu og einnig skal tryggja með hitastillibúnaði og
öryggisbúnaði að rekstrarhiti og rekstrarþrýstingur ketilkerfis verði ekki það hár að hætta sé á sprengingu eða
bruna.

### 9.6.3. gr. Kyndiklefar.

_Meginreglur:_ Kyndiklefar í mannvirkjum skulu þannig byggðir og staðsettir að þeir valdi ekki hættu á
íkviknun og rýming frá klefunum sé örugg. Tryggja skal næga loftræsingu og að ekki sé eld-, sprengi- eða
eitrunarhætta í kyndiklefum. Tryggja skal fullnægjandi aðkomu til viðgerða og hreinsunar. Við kyndiklefa
skal vera handslökkvitæki af viðurkenndri gerð. Kyndiklefi skal aðgengilegur utan frá.
_Viðmiðunarreglur:_ Hitakatlar skulu vera í sérstökum kyndiklefa minnst EI 60 með klæðningum í flokki

1. Í öðrum húsum en sérbýlishúsum þar sem innangengt er í kyndiklefa skulu hurðir vera EI 2 60 - CSm A2-
s1,d0 og opnast inn í klefann. Á klefanum skulu þá einnig vera útidyr sem opnast út. Kyndiklefar skulu vera
við útvegg með opnanlegum glugga og ólokanlegri útiloftrist til þess að tryggja nægilegt ferskt loftstreymi
vegna hitamyndunar og bruna í kynditæki. Þar skal vera niðurfall og skolkrani.

### 9.6.4. gr. Olíugeymar og olíuskiljur.

Olíugeymar skulu vera úr endingargóðum efnum og þannig frágengnir að ekki sé hætta á slysum eða
olíumengun. Olíugeyma skal staðsetja þannig að ekki sé hætta á að eldur geti borist í þá frá mannvirkjum eða
vegna starfsemi eða geymslu brennanlegra efna á lóð. Á milli olíugeymis og kynditækis skal vera öryggisloki
sem lokar fyrir olíurennsli við eldsvoða eða óheft rennsli. Olíuskiljur skulu staðsettar þannig að eldur geti
ekki borist í þær frá mannvirkjum eða starfsemi á lóð og að útloftun frá þeim valdi ekki hættu.
Mannvirkjastofnun skal gefa út leiðbeiningar um frágang og staðsetningu olíugeyma og olíuskilja að
höfðu samráði við Umhverfisstofnun.

### 9.6.5. gr. Eldstæði.

Opin og lokuð föst eldstæði í mannvirkjum fyrir fast eldsneyti, fljótandi eða á gasformi og allur búnaður
þeim tengdur skal þannig gerður og frágenginn að hægt sé að kynda með honum á öruggan hátt og að notkun
hans, hreinsun og viðhald hafi ekki í för með sér eld-, sprengi- eða eitrunarhættu, né heilsuspillandi áhrif
vegna reyks. Eftir föngum skal hitaeinangra þá fleti á eldstæðum sem ætla má að hætta geti stafað af ef þeir
eru snertir. Öll eldstæði skal tengja við reykháf. Eldstæðum skal tryggt nægjanlegt aðstreymi fersks lofts
vegna bruna.
Mannvirkjastofnun skal gefa út leiðbeiningar um framkvæmd þessarar greinar.

### 9.6.6. gr. Reykháfar.

_Meginreglur:_ Reykháfar bygginga skulu vera úr óbrennanlegum efnum, vörðum gegn tæringu og skal
stærð þeirra miðast við að bruni í eldstæði verði eðlilegur, virkni fullnægjandi og reykhiti verði innan eðli-
legra marka. Staðsetning og frágangur skal vera með þeim hætti að ekki sé hætta á að það kvikni í aðliggjandi
byggingarhlutum. Yfirborð reykháfs skal vera aðgengilegt til eftirlits og viðgerða og skal lengdarþensla vera
óhindruð. Þverskurðarflatarmál skal vera óbreytt frá botni til topps. Reykháfar skulu aðgengilegir til


hreinsunar. Þéttleika samsettra reykháfa skal staðfesta með þrýstiprófun. Reykháfar skulu ná flokkun G
samkvæmt ÍST EN 13501-2.
_Viðmiðunarreglur:_ Óaðgengilegir reykháfar skulu þannig gerðir að yfirborðshiti á úthlið þeirra eða
brennanlegra byggingarefna verði ekki hærri en 80°C. Aðgengilega og snertanlega reykháfa skal hitaeinangra
til varnar húðbruna þannig að hitastig verði ekki hærra en 60°C. Allir reykháfar skulu búnir stillanlegu
súgspjaldi og sótlúgu. Reykháfar skulu gerðir í samræmi við ÍST EN 1443, ÍST EN 15287-1 eða ÍST EN
15287 - 2. Þversnið reykops skal ákvarða eftir ÍST EN 13384-1, 13384-2 og 13384-3.
Mannvirkjastofnun skal gefa út leiðbeiningar um reykháfa og hreinsun þeirra.

### 9.6.7. gr. Sorpgeymslur.

```
Meginreglur: Sorpgeymslur skulu ekki valda aukinni brunahættu í byggingum.
Viðmiðunarreglur: Sorpgeymslur skulu vera sérstakt brunahólf, minnst EI 60.
```
### 9.6.8. gr. Veggir, loft og fastar innréttingar.

```
Meginreglur: Eftirfarandi meginreglur gilda um byggingarefni í veggi, loft og fastar innréttingar:
```
1. Kröfur til yfirborðsflokkunar byggingarefna skulu taka mið af þeirri hættu sem þau geta skapað
    vegna reykmyndunar og útbreiðslu elds.
2. Byggingarefni skulu hafa þá brunaeiginleika að erfitt sé að kveikja í þeim, þau breiði hægt út eld og
    myndi takmarkaðan hita og reyk við bruna. Þau skulu ekki formbreytast við takmarkaðan bruna,
    falla niður eða á annan hátt auka hættu fyrir fólk eða dýr.
3. Í flóttaleiðum bygginga skulu byggingarefni aðeins hafa mjög takmörkuð áhrif á brunahættu.
4. Vegg- og loftfletir ofan við niðurhengd loft skulu vera skv. kröfum sem gilda fyrir viðkomandi rými.
    Allir brunahólfandi veggir skulu ná upp í gegnum slík loft að yfirliggjandi hæðaskilum eða þaki.
5. Byggingarefni sem ekki nær að uppfylla kröfur til flokks D-s2,d0 má ekki nota óvarið í byggingar
    og skal það varið með klæðningu í flokki 1.
_Viðmiðunarreglur:_ Eftirfarandi viðmiðunarreglur gilda um byggingarefni í veggi, loft og fastar
innréttingar:
1. Loft- og veggklæðningar innanhúss skulu vera í flokki 1, K 2 10 B-s1,d0. Nota má klæðningu í flokki
2 í allt að tveggja hæða húsum í notkunarflokki 3. Veggklæðningar mega jafnframt vera í flokki 2 í
mannvirkjum í notkunarflokki 1, minni en 200 m², og í sölum, minni en 100 m², í mannvirkjum í
notkunarflokki 2.
2. Bílgeymslur við íbúðarhús í notkunarflokki 3 skulu vera með loft- og veggklæðningum í flokki 1.
3. Niðurhengd loft og upphengikerfi skulu vera úr efnum sem uppfylla kröfu um B-s1,d0.
4. Hljóðeinangrunarbúnaður sem hengdur er neðan á loft skal vera úr efnum sem uppfylla kröfu um B-
s1,d0.
5. Sé hætta á að hitastig byggingarefna fari yfir 80°C skal að lágmarki nota efni í flokki A2-s1,d0.
6. Óheimilt er að nota sem fasta loft- eða veggskreytingu byggingarefni sem ekki uppfylla kröfu um
D-s2,d0.

### 9.6.9. gr. Gólfefni.

_Meginreglur:_ Gólfefni í byggingum skulu hafa mjög takmörkuð áhrif á brunahættu. Gólfefni í
stigahúsum 3 skulu vera í flokki A1fl. Gólfefni í rýmum með mikla eldhættu, í kyndiklefum og annars staðar
þar sem unnið er með eldfim efni skulu vera í flokki A1fl og þannig gerð að ekki sé hætta á neistamyndun,
t.d. vegna stöðurafmagns.
_Viðmiðunarreglur:_ Gólfefni skal vera í flokki Dfl-s1. Gólfefni í stigahúsum 1 og 2 í notkunarflokki 3
skulu vera í flokki Cfl-s1.

### 9.6.10. gr. Brunaeiginleikar einangrunar.

_Meginreglur:_ Röraeinangrun í byggingum skal ekki auka brunahættu umfram aðrar klæðningar í rýminu.
Einangrunarefni húsa og tæknibúnaðar skal vera óbrennanlegt nema í eftirtöldum rýmum eða með
eftirfarandi undantekningum:
a. Undir steyptum gólfplötum á fyllingu.
b. Í útveggjum á undirlagi úr steinsteypu eða öðru jafngóðu óbrennanlegu efni þar sem einangrunin
er klædd af með klæðningu í flokki 1 sem liggur þétt að einangruninni. Ekkert holrúm má vera í
slíkum vegg.


```
c. Nota má stálklæddar húseiningar sem uppfylla ákvæði ÍST EN 14509 með brennanlegri
einangrun í þök og veggi einnar hæðar húsa í notkunarflokkum 1 og 2 þar sem rökstutt er að slíkt
sé talið hættulítið. Slíkar einingar skulu uppfylla að lágmarki flokk C-s2,d0 og mega ekki vera
með einangrun sem bráðnar við hita.
d. Nota má brennanlega einangrun ofan á steypta þakplötu utanhúss enda komi þakklæðning í flokki
B(roof) (t2) ofan á einangrunina. Brennanlega einangrun má ekki nota í léttbyggð þök eða veggi
eða óvarða ofan á steypta loftplötu að þakrými.
Viðmiðunarreglur: Eftirfarandi viðmiðunarreglur gilda um brunaeiginleika einangrunar:
```
1. Röraeinangrun skal vera úr óbrennanlegum efnum, A2L-s1,d0. Yfir niðurhengdum loftum í
    byggingum skal nota röraeinangrun í flokki BL-s1,d0.
2. Ef einungis er um að ræða röraeinangrun með litlu yfirborði, sem hefur ekki teljandi áhrif á
    brunahættu í rýminu, má nota röraeinangrun sem uppfyllir eftirfarandi skilyrði:
    a. BL-s1,d0 þegar yfirborð í næsta nágrenni uppfyllir kröfuna B-s1,d0 (klæðning í flokki 1).
    b. DL-s2,d0 þegar yfirborð í næsta nágrenni uppfyllir kröfuna D-s2,d0 (klæðning í flokki 2).
3. Röraeinangrun sem nær ekki flokki DL-s2,d0 má ekki nota óvarða í byggingum og skal hún varin
    með klæðningu í flokki 1 eða 2 eftir aðstæðum.
Mannvirkjastofnun skal gefa út leiðbeiningar um framkvæmd þessarar greinar.

### 9.6.11. gr. Brunahólfun.

_Meginreglur:_ Byggingum skal skipt í brunahólf þannig að flóttaleiðir séu tryggðar og útbreiðsla elds sé
takmörkuð. Brunahólf í byggingum skulu uppfylla viðeigandi kröfur um einangrun og heilleika. Þegar lagnir
liggja í gegnum brunahólf skal tryggja að brunamótstaða þéttingar sé að lágmarki jöfn brunamótstöðu
brunahólfsins. Heimilt er að nota brunaöryggiskerfi í staðinn fyrir brunahólfun þar sem brunhönnun sýnir að
slíkt sé ásættanlegt. Gera skal ráðstafanir til að eldur geti ekki borist meðfram brunahólfandi veggjum. Þar
sem brunahólfandi veggur gengur að útvegg eða þaki skal brunahólfun ávallt ná út að ystu vegg- og
þakklæðningum eða út í gegnum þær. Byggingum skal skipta þannig að rými með mikilli brunaáhættu og/eða
miklu brunaálagi myndi aðskilin brunahólf.
_Viðmiðunarreglur:_ Rými bygginga þar sem unnið er með eld eða eldfimar vörur skulu vera sjálfstæð
brunahólf. Sé ekki annað tekið fram skal brunamótstaða brunahólfs eigi vera lakari en 60 mínútur hvað varðar
heilleika og einangrun, þ.e. EI 60. Eitt brunahólf má að jafnaði ekki ná til fleiri en tveggja hæða nema í
stigahúsum, sérbýlishúsum í notkunarflokki 3 og opnum bílgeymsluhúsum og ekki fleiri en þriggja hæða í
verslunum í notkunarflokki 2 nema fyrir liggi brunahönnun. Meginbrunahólfun bygginga skal hafa
brunamótstöðu í samræmi við töflu 9.06.

```
Tafla 9.06 Lágmarksmótstaða meginbrunahólfunar.
Hæð bygginga Brunamótstaða eftir brunaálagi (MJ/m²)^
```
```
< 800 > 800 og < 1.600 > 1.600
Þrjár hæðir eða fleiri EI 90 EI 120 EI 180
Ein til tvær hæðir EI 90 EI 90 EI 120
Í byggingum með sjálfvirku úðakerfi má í brunahönnun lækka brunahólfun um einn flokk.
```
```
Mannvirkjastofnun skal gefa út leiðbeiningar um framkvæmd þessarar greinar.
```
### 9.6.12. gr. Brunahólfun stærri bygginga.

_Meginreglur:_ Stærri byggingar skulu hólfaðar niður í brunahólf til að tryggja flóttaleiðir og koma í veg
fyrir útbreiðslu elds. Hámarksstærð brunahólfa ræðst af brunaálagi og brunavörnum byggingar og möguleika
slökkviliðs til björgunar og slökkvistarfa.
_Viðmiðunarreglur:_ Hámarksstærð meginbrunahólfa skal ekki vera meiri en er tilgreint í töflu 9.07. Stærð
bygginga í töflunni tekur til samanlagðs flatarmáls allra hæða sem eru í brunahólfinu.


```
Tafla 9.07 Hámarksstærð meginbrunahólfa í byggingum.
Varnir Hámarksstærð eftir brunaálagi
< 800 MJ/m² > 800 MJ/m²
Reyklosun og sjálfvirkt
brunaviðvörunarkerfi
```
```
2.000 m² 1.000 m²
```
```
Reyklosun, sjálfvirkt
brunaviðvörunarkerfi og
sjálfvirkt vatnsúðakerfi
```
```
10.000 m² 5.000 m²
```
```
Brunahönnun og áhættugreining Ekkert hámark Ekkert hámark
```
### 9.6.13. gr. Brunamótstaða hurða, hlera og glugga.

_Meginreglur:_ Hurðir og hlerar í brunahólfandi skilum bygginga skulu þannig útfærðir að þeir auki ekki
líkur á útbreiðslu elds og reyks. Taka skal tillit til öryggis fólks og dýra við ákvörðun á kröfum til bruna-
hólfandi skila. Sjálflokandi hurðum bygginga má halda í opinni stöðu með segulgripum ef þau eru tengd
sjálfvirku eða sjálfstæðu brunaviðvörunarkerfi með reykskynjurum. Lyftur skulu þannig hannaðar og frá
þeim gengið að þær rýri hvorki brunahólfun byggingar né stuðli að útbreiðslu elds og reyks við bruna.
_Viðmiðunarreglur:_ Brunamótstaða brunahólfandi hurða, hlera og glugga í byggingum skal vera sú sama
og byggingarhlutans sem þeir eru í. Taka má tillit til brunaálags t.d. vegna brunahólfunar að göngum og
rýmum með lágu brunaálagi með tækniskiptum eða rökstuðningi í brunahönnun. Í byggingum með úðakerfi
eða þar sem brunaálag er lægra en 200 MJ/m² má nota hurðir og hlera með minni brunamótstöðu og án
einangrunar en brunamótstaðan skal þó ekki lækka um meira en 30 mínútur og aldrei vera minni en E 30-
Sm. Hurðir að stigahúsum bygginga skulu vera reykþéttar í flokki Sm. Hurðir í og sem liggja að flóttaleiðum
skulu vera sjálflokandi nema hurðir sem almennt eru læstar, s.s. að tækjaklefum og vélarrými lyftu.
Mannvirkjastofnun skal gefa út leiðbeiningar um framkvæmd þessarar greinar.

### 9.6.14. gr. Brunavarnir í loftræsikerfum.

```
Meginreglur: Eftirfarandi meginreglur gilda um brunavarnir í loftræsikerfum:
```
1. Loftræsikerfi skal þannig hannað og frá því gengið að það rýri hvorki brunahólfun byggingar né
    stuðli að útbreiðslu elds og reyks við bruna.
2. Í loftrásum skal vera óbrennanlegt efni, A2-s1,d0. Sú krafa gildir ekki fyrir loftsíur, reimar, raflagnir
    o.þ.h.
3. Loftrásir, ætlaðar til að flytja eim frá veitingastöðum eða öðrum byggingum með starfsemi þar sem
    steiking matvæla eða sambærileg matseld fer fram, skulu vera með heilsoðnum samsetningum og
    ganga órofnar út. Þær skulu vera EI 30 B-s1,d0 og þannig gerðar að auðvelt sé að hreinsa þær. Þær
    skulu hafa viðeigandi eldvarnarbúnað og fitugildrur.
4. Loftblásarar sem eru hluti brunavarna mannvirkja skulu þola þann hita sem þeir verða fyrir á
    brunatímanum.
5. Bruna- og reyklokur í loftræsikerfum skulu vera með bilunarviðvörun og skulu lokast sjálfvirkt innan
    þess tíma sem nauðsynlegur er til að þær uppfylli kröfur 1. tölul. Hafa skal gaumlúgu við allar lokur.
6. Allar brunavarnir loftræsikerfa skulu búnar varaafli sem heldur þeim virkum hvort sem straumrof
    orsakast af bruna eða öðrum orsökum.
7. Þegar loftræsikerfi er brunatæknilega hannað, t.d. með blásurum í gangi eða þrýstingsjöfnun, skal
    sýna fram á með útreikningum að markmið 1. tölul. séu uppfyllt. Taka skal tillit til aukins hita og
    þrýstings vegna elds.
_Viðmiðunarreglur:_ Eftirfarandi viðmiðunarreglur gilda um brunavarnir í loftræsikerfum:
1. Heimilt er að beita þeim ákvæðum staðalsins DS 428 eða annarra staðla sem Mannvirkjastofnun
    samþykkir og samrýmast meginreglum þessarar greinar. Í einbýlishúsum mega stokkar í útsogum
    vera í flokki E nema útsog frá eldhúsum sem skal vera EI 30 A2-s1,d0.
2. Innan lagnastokks skal loftræsistokkur einangraður EI 30 frá brennanlegum rörum og rafköplum.
3. Loftræsiherbergi í byggingum skal vera brunahólf EI 60 með EI 2 30 - Sm hurðum.
4. Fyrir notkunarflokka 3, 4, 5 og 6 sem og flóttaleiðir og örugg svæði skal miða við að reykur sé mest
    1% af rúmmáli þess rýmis sem reykurinn breiðist út til. Fyrir notkunarflokka 1 og 2 skal miða við
    að reykur sé mest 5% af rúmmáli þess rýmis sem reykurinn breiðist út til.
Mannvirkjastofnun skal gefa út leiðbeiningar um framkvæmd þessarar greinar.


### 9.6.15. gr. Þakrými.

_Meginreglur:_ Þakrými skal þannig frágengið að eldur nái ekki að breiðast út um bygginguna um
þakrýmið. Þakrými sem er samfellt yfir fleiri en eitt brunahólf skal vera sjálfstætt brunahólf.
_Viðmiðunarreglur:_ Brunamótstaða veggja og lofta næst ónotuðu þakrými bygginga skal minnst vera EI

30. Ónotuðu þakrými skal skipta í brunahólf EI 60, ekki stærra en 500 m² hvert.

### 9.6.16. gr. Vörn gegn útbreiðslu elds frá lægra liggjandi þaki.

_Meginreglur:_ Vörn skal vera gegn útbreiðslu elds frá lægra liggjandi þaki byggingar ef krafa er um
brunatæknilegan aðskilnað milli brunahólfa.
_Viðmiðunarreglur:_ Þegar mismunandi háar byggingar eru sambyggðar skal þak lægri byggingarinnar
vera a.m.k. REI 60 á 6,0 m breiðu bili við þá hærri, mælt lárétt frá henni, nema eldvarnarveggur sé fyrir ofan
lægri bygginguna, og að lágmarki 3,0 m til hvorrar hliðar.

### 9.6.17. gr. Kröfur vegna svalaskýla.

```
Meginreglur: Eftirfarandi meginreglur gilda um brunavarnir vegna svalaskýla:
```
1. Þar sem sett er upp svalaskýli má það ekki rýra gildi svalanna sem flóttaleiðar eða rýra brunahólfun
    byggingar. Brunahólfandi skil milli tveggja svalaskýla skulu vera með þeim hætti að brunahólfun sé
    ekki skert.
2. Þegar svölum er lokað með einföldum glerskífum sem unnt er að opna að lágmarki 85% á einfaldan
    hátt er ekki krafist sérstakra ráðstafana vegna eldvarna enda sé búnaðurinn samþykktur af
    Mannvirkjastofnun.
3. Í opnanlega glugga á svalaskýli með föstum byggingarhluta skal nota hert öryggisgler (perlugler).
4. Slökkviliðsstjóri getur gert auknar kröfur um björgunarsvæði eða aðrar ráðstafanir til björgunar
    vegna uppsetningar svalaskýla.
_Viðmiðunarreglur:_ Þegar svölum er lokað með föstum byggingarhluta með opnanlegum gluggum gilda
eftirfarandi viðmiðunarreglur:
1. Í fjölbýlishúsi þar sem setja á svalaskýli skulu hurðir íbúða að stigahúsi vera EI 2 30 - CSm, eða EI 2
60 - CSm þar sem þess er krafist og að kjallara.
2. Milli svalaskýlis og íbúðar skal vera reykþéttur byggingarhluti (útveggur) og er óheimilt að fjarlægja
hann eða opna á annan hátt á milli íbúðar og svalaskýlis.
3. Opnanlegir gluggar á svalaskýlum skulu vera rennigluggar eða hliðarhengdir gluggar og skal stærð
þeirra vera ákvörðuð þannig að svalaskýlið rýri ekki gildi svalanna sem flóttaleiðar úr bruna.
Samanlögð stærð opnanlegu glugganna skal að lágmarki vera 2,0 m² og minnsta kantmál ops 1,0
m. Hæð upp í neðri brún ops skal uppfylla ákvæði um hæð handriða á veggsvölum. Opnunarbúnaður
skal vera samþykktur af Mannvirkjastofnun.
4. Breytingum sem gera þarf á byggingu vegna brunavarna skal vera lokið áður en hafist er handa við
byggingu svalaskýlis.
Mannvirkjastofnun skal gefa út leiðbeiningar um framkvæmd þessarar greinar.

### 9.6.18. gr. Sérákvæði um brunavarnir í notkunarflokki 1.

```
Viðmiðunarreglur: Eftirfarandi viðmiðunarreglur gilda um brunahólfun í notkunarflokki 1:
```
1. Stærð brunahólfa í skrifstofuhúsnæði má ekki vera meiri en 500 m² sé hús meira en ein hæð, en 1.000
    m² í einnar hæðar húsi. Sé sett upp sjálfvirkt brunaviðvörunarkerfi má tvöfalda hámarksstærðir rýma.
2. Kjallara í mannvirkjum í notkunarflokki 1 skal aðskilja frá efri hæðum með REI 60 byggingarhlutum
    og EI 60-CSm hurðum.
3. Í mannvirkjum sem eru fjórar hæðir eða lægri í notkunarflokki 1, öðrum en skólum, er heimilt að
    hafa dyr beint úr stigahúsi 1 inn í skrifstofur. Hurðir skulu vera EI 2 30 - CSm en EI 2 60 - CSm að kjallara
    og þakrými.
4. Bílgeymslur skulu vera sjálfstæð brunahólf EI 90. Tengsl milli bílgeymslu og annarra hluta
    byggingar skal vera um brunastúku. Hurð bílgeymslumegin skal vera EI 2 60 - CSm, A2-s1,d0 en EI 2
    30 - CSm að öðru brunahólfi.
5. Ganga má í lyftu úr bílgeymslu ef hurð á lyftuhúsi er EI 2 60 - CSm og EI 2 30 - CSm á öðrum hæðum.
    Annars skal aðgengi að lyftu úr bílgeymslunni vera um brunastúku.
6. Bílgeymsla með gólf undir yfirborði jarðar, en loft við eða yfir yfirborði jarðar, sem ekki er búin
    sjálfvirku úðakerfi, sbr. töflu 9.03, skal búin reyklosun samkvæmt öðrum hvorum eftirtalinna stafliða


```
ef gólfflötur er stærri en 600 m² en 2.000 m² sé gólf ofanjarðar, en gólf má telja ofanjarðar ef a.m.k.
tvær hliðar eða hálft ummálið (á neðstu hæð) er alveg upp úr jörð:
a. Í lofti eða uppi við loft skulu vera op út undir bert loft, samanlagt a.m.k. 5% af gólffleti, til
reyklosunar. Opin skulu dreifast jafnt og ekki má vera hægt að loka þeim. Enginn staður í
bílgeymslunni má vera fjær opi en 12 m, mælt lárétt frá opi.
b. Komið skal fyrir sjálfvirkum reyklosunarbúnaði, vélrænum eða sjálfdragandi. Afköst kerfisins
skal reikna út frá viðurkenndum forsendum um stærð og þróun bruna. Vélrænan búnað skal vera
hægt að gangsetja handvirkt á aðgengilegum stað fyrir slökkvilið.
```
7. Byggingar fyrir dýr skulu vera sérstakt brunahólf EI 60 með EI 2 30 - CS hurð að öðrum rýmum. Sé
    brunahólf stærra en 200 m² skal það aðskilið frá hlöðu, vélageymslu og verkstæði með eldvarnarvegg
    REI 120-M. Hurð skal vera EI 2 60 - C. Í súgþurrkunarklefa má aðeins vera blásari og það sem honum
    fylgir. Loftstokk frá blásara í hlöðu skal vera hægt að loka með hlera E 60 þannig að hægt sé að
    fyrirbyggja að eldur í hlöðunni fái loft frá honum. Þar sem tækjabúnaði, s.s. sjálfvirkum
    mjaltatækjum og gjafabúnaði, er komið fyrir í byggingum fyrir dýr án brunahólfunar skal gera
    sérstaklega grein fyrir brunavörnum vegna þeirra.
Mannvirkjastofnun skal gefa út leiðbeiningar um framkvæmd þessarar greinar.

### 9.6.19. gr. Sérákvæði um brunavarnir í notkunarflokki 2.

```
Viðmiðunarreglur: Eftirfarandi viðmiðunarreglur gilda um brunahólfun í notkunarflokki 2:
```
1. Leiksvið sem er stærra en 100 m² skal vera hægt að skilja frá áhorfendasal með stáltjaldi sem renna
    má niður á stuttum tíma. Tjaldið skal varið með úðakerfi.
2. Leiksvið skal hafa reyklosunarbúnað á þaki eða uppi við þak. Opnunarflatarmál skal vera a.m.k. 10%
    af gólffleti. Reykræsilúgum skal vera hægt að stjórna frá leiksviðsgólfi og frá aðkomu slökkviliðs.
3. Leiksvið sem er með sjálfvirkt vatnsúðakerfi í lofti þarf ekki að vera sérstakt brunahólf.
4. Samkomusalur skal vera sjálfstætt brunahólf EI 60 skilið með EI 2 30 - CSm hurðum frá öðrum rýmum.
    Þegar leyft er að hafa opið á milli salar og eldhúss skulu brunavarnir auknar í eldhúsinu, s.s. með
    því að setja sjálfvirkt slökkvikerfi í eldunaraðstöðu.
5. Samkomusalur í einnar hæðar húsi má vera stærri en 1.500 m² ef salurinn afmarkast á tvo eða fleiri
    vegu af útveggjum og er skilinn frá öðrum hlutum hússins með hurðum EI 2 30 - CSm.
6. Ef verslunarhús er meira en ein hæð þá má hvert EI 90 brunahólf ekki vera stærra en 1.000 m², en
    2.000 m² í einnar hæðar húsi. Ekki má vera opið á milli fleiri en þriggja hæða í verslunarhúsi, að
    kjallara meðtöldum.
7. Hver skólastofa með samliggjandi hópherbergi skal vera sjálfstætt brunahólf, a.m.k. EI 60. Hurðir
    að gangi og öðrum herbergjum skulu vera a.m.k. EI 2 30 - CS.
8. Ekki mega vera dyr á milli skólastofu og stigahúss. Brunahólf EI 90 sem inniheldur skólastofur má
    ekki vera stærra en 600 m². Í einnar hæðar húsum má brunahólfið þó vera 1.200 m².
9. Skólastofur þar sem sérstök eldhætta er skulu hafa tvennar óháðar útgöngudyr.
10. Ákvæði 4.-6. tölul. 1. mgr. 9.6.18. gr. gilda einnig um bílgeymslur í notkunarflokki 2.
Mannvirkjastofnun skal gefa út leiðbeiningar um framkvæmd þessarar greinar.

### 9.6.20. gr. Sérákvæði um brunavarnir í notkunarflokki 3.

```
Viðmiðunarreglur: Eftirfarandi viðmiðunarreglur gilda um brunahólfun í notkunarflokki 3:
```
1. Hurð á milli íbúðar og bílskúrs skal vera EI 2 60 - CSm. Heimilt er að slík hurð sé EI 2 30 - CSm ef dyrnar
    opnast inn í millirými, svo sem geymslu, þvottahús eða anddyri sem hefur hurð að íbúð.
2. Í byggingum sem eru fjórar hæðir er heimilt að hafa dyr beint úr stigahúsi 1 inn í íbúðir. Hurðir skulu
    vera EI 2 30 - CSm en EI 2 60 - CSm að kjallara og þakrými.
3. Brunahólfun milli íbúða og að sameign skal vera EI 90 en EI 60 að stigahúsi. Hæðarskil skulu vera
    a.m.k. REI 90.
4. Sambyggðum fjölbýlishúsum skal skipta með eldvarnarveggjum REI 120–M þannig að ekki sé
    stærra botnflatarmál á milli slíkra veggja en 600 m². Þetta gildir óháð annarri brunahólfun.
5. Veggir að og hæðarskil yfir bílskúr eða bílskýli í sérbýlishúsum skulu vera a.m.k. REI 60.
Mannvirkjastofnun skal gefa út leiðbeiningar um framkvæmd þessarar greinar.

### 9.6.21. gr. Sérákvæði um brunavarnir í notkunarflokki 4.

```
Viðmiðunarreglur: Eftirfarandi viðmiðunarreglur gilda um brunahólfun í notkunarflokki 4:
```

1. Brunahólfun milli gistiherbergja, innbyrðis og að sameiginlegum rýmum, skal vera EI 60 með
    hurðum EI 2 30 - CSm, nema þar sem 10 manns eða færri gista.
2. Hvert gistiherbergi eða gistirými, með tilheyrandi forstofu og snyrtiherbergi, skal mynda sjálfstætt
    brunahólf EI 60 með EI 2 30 - CSm hurð fram á gang. Ef innangengt er úr gistirými í eitt eða fleiri
    nærliggjandi herbergi, sem hafa dyr út á gang, skulu þau hvert um sig mynda brunahólf. Hurð á milli
    slíkra herbergja skal vera EI 2 30 - CSm.
3. Ekki mega vera dyr á milli gistiherbergis eða gistirýmis og stigahúss í byggingum.
4. Eldhús, búr og tilheyrandi geymslur gististaða skulu mynda sjálfstætt brunahólf.
5. Svefndeild í byggingum skal vera sjálfstætt brunahólf EI 90. Með svefndeild er átt við eitt eða fleiri
    gistiherbergi með tilheyrandi göngum eða öðrum rýmum, þar með talin svefnherbergi starfsfólks.
6. Hvert EI 90 brunahólf skal ekki vera stærra en 1.000 m² í einnar hæðar byggingum og 600 m² í hærri
    byggingum.
Mannvirkjastofnun skal gefa út leiðbeiningar um framkvæmd þessarar greinar.

### 9.6.22. gr. Sérákvæði um brunavarnir í notkunarflokki 5.

```
Viðmiðunarreglur: Eftirfarandi viðmiðunarreglur gilda um brunahólfun í notkunarflokki 5:
```
1. Brunahólfun skal vera milli íbúðareininga innbyrðis og milli íbúðareininga og sameiginlegra rýma.
2. Í byggingum þar sem fólk þarf aðstoð við rýmingu, s.s. á hjúkrunarheimilum, legudeildum og á
    deildum sem fólk er í einangrun eða lokað inni, skal brunahólfun vera þannig að öryggi fólks í
    rýmingu sé tryggt. Örugg brunahólfun skal vera á milli deilda.
3. Brunahólfun innbyrðis milli íbúðareininga og sameiginlegra rýma bygginga skal vera EI 60 með
    hurðum EI 2 30 - CSm. Brunahólfun einstakra íbúðarherbergja, sjúkrastofa og einstakra deilda
    leikskóla skal vera EI 60. Hvert brunahólf skal einungis ná til einnar hæðar nema í stigahúsum.
Mannvirkjastofnun skal gefa út leiðbeiningar um framkvæmd þessarar greinar.

### 9.6.23. gr. Starfsemi sem sérstök hætta stafar af.

_Meginreglur:_ Starfsemi í byggingum þar sem unnið er með eldfim og önnur hættuleg efni eða þau geymd
má ekki skapa óeðlilega hættu. Slík starfsemi krefst sérstakra varna, s.s. hólfunar, slökkvikerfa eða annarra
þátta sem taka mið af viðkomandi hættu. Leyfisveitandi getur krafist öflugri hólfunar, slökkvikerfa eða
annarra varna sé um að ræða sérstaka hættu eða umtalsvert magn efna.
_Viðmiðunarreglur:_ Eftirfarandi viðmiðunarreglur gilda fyrir byggingar þar sem fram fer starfsemi sem
sérstök hætta stafar af, sbr. 1. mgr.:

1. Almennt skal hólfun vera EI 60 með EI 2 60 - CSm hurð.
2. Í brunahólfum bygginga sem eru stærri en 600 m² skal vera sjálfvirk reyklosun.
3. Yfirborð gólfs skal vera þannig frá gengið að ekki myndist neistar við gólf.
4. Sprautuklefar skulu vera sér brunahólf EI 60 með EI 2 60 - CSa hurðum og hafa sjálfstætt loftræsikerfi.
    Klæðningar á veggjum og lofti sprautuklefa skulu vera í flokki 1. Útblástursstokkur skal liggja einn
    sér út undir bert loft og skal vera auðvelt að hreinsa hann. Fjarlægð útblástursstokks frá brennanlegu
    efni skal vera a.m.k. 0,3 m. Ef útblástursstokkur liggur um annað herbergi skal hann vera EI 30.
    Loftþjappa í sprautuklefa skal hafa sjálfstætt inntak fyrir útiloft og skal rafmótor við slíka þjöppu
    vera neistafrír. Aðeins má nota neistafría lampa í sprautuklefum. Við sprautuklefa skal vera
    slökkvitæki af viðurkenndri gerð.
5. Ef olíubrennari er notaður til beinnar upphitunar skal hann staðsettur í kyndiklefa sem er EI 60.
    Loftstokkur milli sprautuklefa og brennara skal vera EI 30 með eldvarnarloku EI 30. Brennarinn
    skal taka loft að utan um rist í útvegg eða gegnum EI 30 stokk. Á olíulögn skal vera öryggisloki sem
    hindrar innrennsli olíu komi eldur upp í klefanum.
6. Ekki má vera innangengt á milli rýma í byggingum þar sem unnið er með eld- og sprengifimar
    gastegundir og rýma þar sem unnið er með opinn eld eða kyndiklefa.
7. Hleðsla á rafdrifnum lyfturum og sambærilegum tækjum í byggingum, sem skapa hættulegar
    lofttegundir, skal fara fram í sérstöku herbergi sem skal afmarka með byggingarhlutum EI 60 og EI 2
    30 - CSa hurð. Herbergið skal loftræst á fullnægjandi hátt meðan á hleðslu stendur.
8. Vararafstöðvar og slíkur búnaður skal vera í sérstöku brunahólfi EI 60 með EI 2 60 - CSm hurð. Í slíkum
    klefa er heimilt að hafa daggeymi með diselolíu. Gera skal ráðstafanir til að olía geti ekki runnið frá
    klefanum og valdið hættu.
9. Í rýmum þar sem sérstök hætta er á íkviknun, t.d. í stóreldhúsum, skal gera sérstakar ráðstafanir til
    að hindra útbreiðslu elds, t.d. með því að setja upp sjálfvirk slökkvikerfi í útsogsháf og yfir
    eldunartækjum.


10. Geymsla á gaskútum fyrir brennanlegt gas skal vera utanhúss og skal brunahólfun að byggingu vera
    a.m.k. EI 60. Geymslan skal loftræst og í henni skal vera gasskynjari og sjálfvirkur loki sem lokar
    fyrir kútana verði gasleki.
Mannvirkjastofnun skal gefa út leiðbeiningar um framkvæmd þessarar greinar.

### 9.6.24. gr. Lyftur.

_Meginreglur:_ Gengið skal þannig frá lyftuhúsum bygginga að ekki sé hætta á að reykur breiðist út í
gegnum þau á milli brunahólfa. Lyftur má ekki nota í eldsvoða nema um sérstaka flóttalyftu sé að ræða. Skal
aðvörun um það komið fyrir við lyftudyr. Greiður aðgangur skal vera að lyftuvél hvort sem hún er í þaki,
kjallara eða í lyftustokk. Við lyftuvél og annan búnað sem þarf að vinna við í straumleysi skal vera
neyðarlýsing.
_Viðmiðunarreglur:_ Lyftuhús í byggingum ásamt rými fyrir drifbúnað og vélar skulu vera sjálfstæð
brunahólf EI 60 með EI 60 hurðum. Sé lyfta hluti af stigahúsi skal lyftuhúsið vera úr óbrennanlegu efni, A2-
s1,d0. Koma má drifbúnaði fyrir í lyftuhúsi ef brunaálag og reykmyndun frá því er lítil og veldur ekki hættu
í lyftunni og lyftuhúsið er loftræst með tilliti til þessa. Gengið skal úr lyftu í kjallara um brunastúku nema um
sé að ræða sama brunahólfið.
Mannvirkjastofnun skal gefa út leiðbeiningar um framkvæmd þessarar greinar.

### 9.6.25. gr. Háhýsi.

_Meginreglur:_ Brunavarnir háhýsa skulu taka mið af aukinni hættu vegna hæðar m.t.t. öryggis fólks og
björgunaraðila.
_Viðmiðunarreglur:_ Í háhýsum skal vera stigahús af gerð 3. Í slíkum húsum skal hver notkunareining
hafa aðgang að stigahúsinu um opna eða yfirþrýsta brunastúku. Í háhýsum skal vera sjálfvirkt úðakerfi.
Mannvirkjastofnun skal gefa út leiðbeiningar um framkvæmd þessarar greinar.

### 9.6.26. gr. Gluggar í útveggjum.

_Meginreglur:_ Gluggar í útveggjum bygginga skulu gerðir þannig að ekki sé hætta á að eldur eða reykur
geti breiðst út milli brunahólfa hvorki lóðrétt né lárétt. Glugga sem eru með eldþolnu gleri vegna
brunahólfunar má einungis vera hægt að opna með sérstökum verkfærum og þá má ekki nota til loftræsingar.
_Viðmiðunarreglur:_ Fyrir EI 60 brunahólfun og þar sem brunaálag er < 780 MJ/m² skal miða við tölugildi
í töflu 9.08 en fyrir önnur tilfelli skal sýna með útreikningum að brunahólfun sé ekki skert. Um glugga í
innhornum undir minna en 60° horni gilda sömu reglur og fyrir glugga sem eru á samsíða veggjum.

```
Tafla 9.08 Fjarlægð milli glugga í útveggjum þar sem brunahólfun er EI 60.
```
```
Innbyrðis afstaða Bil á milli glugga Brunakrafa
```
```
Gluggar í samsíða
veggjum
```
```
> 3,0 m og < 6,0 m
> 6,0
```
```
Annar glugginn E 30 eða báðir E 15
Engin krafa
```
```
Gluggar í 90° innhornum
```
```
< 2,0 m
> 2,0 m
```
```
Annar glugginn E 30 eða báðir E 15
Engin krafa
Gluggar hvor fyrir ofan
annan í hæð
```
```
< 1,2 m
> 1,2 m
```
```
E 30
Engin krafa
Gluggar í veggjum undir
minnst 180°horni
```
```
< 0,6 m Annar glugginn E 30 eða báðir E 15
```
```
Fyrir önnur gildi á innbyrðis afstöðu skal miða við línulega breytingu.
```
```
Mannvirkjastofnun skal gefa út leiðbeiningar um framkvæmd þessarar greinar.
```
### 9.6.27.gr. Brunastúkur.

_Meginreglur:_ Brunastúka skal minnka líkur á eld- og reykútbreiðslu á milli þeirra brunahólfa sem hún
tengir. Brunastúku má ekki nota til annars en umferðar. Brunastúkur í mannvirkjum skulu vera sjálfstæð
brunahólf og skulu hurðir á þeim samanlagt hafa minnst sömu brunamótstöðu og skilin milli brunahólfanna.


_Viðmiðunarreglur:_ Brunastúkur í mannvirkjum skulu að jafnaði ekki vera mjórri en 1,3 m og lengd
þeirra vera á bilinu frá 2 m til 6 m. Við brunahólfun EI 90 eða meiri skulu hurðir hafa brunamótstöðu minnst
EI 60-CSm en að stigahúsi má nota hurð sem er allt að einum flokki lægri, þó ekki lægri en EI 30-CSm. Allar
klæðningar á veggjum og í lofti skulu vera í flokki 1 og gólfefni í flokki G.

## 9.7. KAFLI Varnir gegn útbreiðslu elds milli bygginga.

### 9.7.1. gr. Varnir gegn útbreiðslu elds.

Byggingar skulu vera með nægjanlegum vörnum gegn útbreiðslu elds á milli þeirra.
Einangrun bygginga má ekki auka líkur á útbreiðslu elds á milli þeirra.
Geislun á milli bygginga skal vera minni en 13 kW/m² nema sýnt sé fram á að meiri geislun sé ásættanleg
með útreikningum í brunahönnun.
Mannvirkjastofnun skal gefa út leiðbeiningar um framkvæmd þessarar greinar.

### 9.7.2. gr. Útveggir.

_Meginreglur:_ Útveggir bygginga skulu vera þannig að þeir rýri ekki brunahólfun þeirra. Útveggir
bygginga skulu vera þannig að þeir auki ekki líkur á útbreiðslu elds á milli brunahólfa og að útbreiðsla elds
inni í veggjum sé hindruð. Útveggir skulu gerðir þannig að hætta fyrir fólk og slökkvilið vegna fallandi
byggingarhluta við bruna sé sem minnst.
_Viðmiðunarreglur:_ Léttir útveggir, þ.e. ekki berandi útveggir, skulu minnst vera EI 60, nema í
sérbýlishúsum í notkunarflokki 3 þar sem þeir skulu minnst vera EI 30, sbr. þó c-lið 1. mgr. 9.6.10. gr.

### 9.7.3. gr. Yfirborðsfletir útveggja.

_Meginreglur:_ Yfirborðsfletir útveggja skulu vera þannig að þeir valdi ekki sérstakri hættu á útbreiðslu
elds milli brunahólfa eða auki verulega hættu á útbreiðslu elds milli bygginga.
_Viðmiðunarreglur:_ Eftirfarandi viðmiðunarreglur gilda um yfirborðsfleti útveggja:

1. Yfirborðsfletir útveggja í einnar hæðar byggingum skulu að lágmarki vera klæðningar í flokki 2.
2. Yfirborðsfletir útveggja í byggingum sem eru meira en ein hæð skulu að lágmarki vera klæðningar
    í flokki 1. Utan á vegginn má setja regnhlíf og skulu öll efni tengd henni vera A2-s1,d0. Undir
    regnhlífinni (í loftræsta bilinu ef það er) skal vera samsvarandi brunavörn og er í þeirri brunahólfun
    hússins sem nær að útveggnum.
3. Í allt að átta hæða byggingum mega allt að 20% hvers veggflatar utanhúss vera afmarkaðir smáfletir
    með klæðningu í flokki 2. Mesta hæð hvers slíks flatar skal vera innan við 50% af salarhæð
    viðkomandi hæðar. Þá má ekki staðsetja þannig að þeir auki hættu á útbreiðslu elds milli hæða eða
    vera í flóttaleið.

### 9.7.4. gr. Eldvarnarveggir.

```
Meginreglur: Eftirfarandi meginreglur gilda um eldvarnarveggi:
```
1. Eldvarnarveggir í byggingum skulu varna því að eldur breiðist út frá þeim stað sem er að brenna, án
    inngrips frá slökkviliði. Veggurinn skal halda stöðugleika sínum þótt sú bygging sem áföst er við
    hann brenni til grunna.
2. Eldvarnarveggur skal gerður með þeim hætti, eða merktur sérstaklega utan á húsi, að slökkvilið sjái
    hvar hann er staðsettur.
3. Reykháfar, lagnir og raufar fyrir tæknibúnað og þess háttar mega ekki skerða brunamótstöðu
    eldvarnarveggjar.
4. Frágangur þar sem eldvarnarveggur kemur að þaki skal vera með þeim hætti að brunamótstaða hans
    skerðist ekki.
5. Eldvarnarveggur skal vera minnst REI 120–M, A2-s1,d0 á sjálfstæðri undirstöðu. Ef bygging er með
    brunaálag yfir 800 MJ/m² skal þó ávallt ákveða aukna brunamótstöðu og frágang veggjar með
    brunahönnun.
_Viðmiðunarreglur:_ Eftirfarandi viðmiðunarreglur gilda um eldvarnarveggi:
1. Sambyggðar byggingar mega hafa sameiginlegan eldvarnarvegg á lóðarmörkum. Þegar tvær
    sambyggðar byggingar standa á sitt hvorri lóðinni er leyfisveitanda heimilt að samþykkja
    tímabundna opnun á eldvarnarvegg á lóðarmörkum enda séu brunavarnir tryggðar með fullnægjandi
    hætti, sbr. 9.2.5. gr.


2. Þak skal hafa brunamótstöðu EI 60 á a.m.k. 1,2 m svæði beggja vegna eldvarnarveggjarins. Þegar
    eldvarnarveggurinn er útveggur skal brunamótstaða þaksins vera REI 60 á a.m.k. 1,2 m svæði inn á
    þakið. Einnig er heimilt að eldvarnarveggurinn nái minnst 300 mm upp fyrir frágengið yfirborð þaks,
    mælt hornrétt á þakflötinn og út úr útvegg og rjúfi þakkant.
Mannvirkjastofnun skal gefa út leiðbeiningar um framkvæmd þessarar greinar.

### 9.7.5. gr. Bil á milli bygginga.

_Meginreglur:_ Bil milli bygginga skal vera nægjanlega mikið til að ekki sé hætta á að eldur nái að breiðast
út á milli þeirra.
_Viðmiðunarreglur:_ Eftirfarandi viðmiðunarreglur gilda um bil á milli bygginga:

1. Sé ekki sýnt fram á að annað sé nægjanlegt til að uppfylla 1. mgr. skulu fjarlægðir í töflu 9.09 notaðar
    fyrir byggingar með brunaálagi undir 780 MJ/m² gólfs og með utanhússklæðningu í flokki 1. Séu
    klæðningar í flokki 2 og enginn eldvarnarveggur á milli bygginga skulu fjarlægðir auknar um 1 m
    fyrir hvora byggingu með klæðningu í flokki 2. Sé flatarmál glugga í EI 30 og EI 60 veggjum yfir
    25% af veggfleti skal lágmarksfjarlægð sýnd með útreikningum.

```
Tafla 9.09 Lágmarksfjarlægðir á milli bygginga.
Brunamótstaða EI 30 EI 60 Eldvarnarveggur
EI 30 8 m 7 m 0 m
EI 60 7 m 6 m 0 m
Eldvarnarveggur 0 m 0 m 0 m
```
2. Minnka má lágmarksfjarlægð milli bygginga vegna þakskeggs eða annarra útskagandi bygg-
    ingarhluta, þó aldrei meira en 0,5 m fyrir hvora byggingu.
3. Fjarlægðir frá mjög stórum byggingum, þar sem brunaálag er yfir 780 MJ/m² eða þar sem fram fer
    starfsemi sem sérstök eldhætta stafar af, skal ákvarða sérstaklega í hönnun byggingar.
Mannvirkjastofnun skal gefa út leiðbeiningar um framkvæmd þessarar greinar.

### 9.7.6. gr. Smáhýsi.

```
Eingöngu er heimilt að setja smáhýsi á lóðir ef slíkt veldur ekki hættu fyrir nærliggjandi byggingar.
Mannvirkjastofnun skal gefa út leiðbeiningar um framkvæmd þessarar greinar.
```
### 9.7.7. gr. Þakklæðning.

```
Meginreglur: Þakklæðning skal ekki auka hættu á útbreiðslu elds milli bygginga eða um byggingu.
Viðmiðunarreglur: Þakklæðing skal almennt vera í flokki T.
```
## 9.8. KAFLI Aðstaða og búnaður vegna aðkomu slökkviliðs.

### 9.8.1. gr. Markmið.

_Meginreglur:_ Byggingar skal hanna þannig að öryggi slökkviliðs við slökkvistarf o.fl. sé nægjanlega
tryggt og skal aðkoma þess vera möguleg að hverri hæð byggingar. Slökkvilið skal geta komist inn í byggingu
á öruggan hátt og skal búnaður til slökkvistarfa vera nægjanlegur og í samræmi við þá hættu sem getur orðið
innan og við bygginguna. Innan mannvirkja skal þess gætt að fjarskiptasamband slökkviliðs vegna
slökkvistarfs sé fullnægjandi.
_Viðmiðunarreglur:_ Fjarlægð frá stigahúsi eða öðru öruggu aðkomusvæði slökkviliðs að hvaða stað sem
er í byggingum skal almennt vera mest 40 m.

### 9.8.2. gr. Björgunarsvæði og aðkoma.

```
Meginreglur: Eftirfarandi meginreglur gilda um björgunarsvæði og aðkomu sjúkra- og slökkviliðs:
```
1. Á lóðum skal vera greið aðkoma fyrir sjúkra- og slökkvibifreiðar.
2. Fjöldi og gerð útganga úr inngarði sem er umlukinn byggingum, hvort sem hann er yfirbyggður eða
    ekki, skal ákveðin með brunahönnun.


3. Slökkvilið skal hafa aðgang að öllum mannvirkjum vegna slökkvi- og björgunarstarfs. Þegar um er
    að ræða lokuð svæði, lóðir eða mannvirki skal eigandi gera ráðstafanir til að tryggja greiðan aðgang
    slökkviliðs í samráði við slökkviliðsstjóra.
4. Hafa skal samráð við slökkviliðsstjóra varðandi staðsetningu stjórnbúnaðar þeirra öryggiskerfa sem
    slökkviliði er ætlað að nota við slökkvi- og björgunarstörf.
5. Í byggingum þar sem tæki slökkviliðs ná ekki til vegna hæðar þeirra eða búnaður þess nægir ekki til
    björgunar, skal vera stigahús 3.
6. Veggsvalir bygginga sem ætlaðar eru sem flóttaleið skulu staðsettar þannig að stigar eða annar
    búnaður slökkviliðs nái til þeirra.
_Viðmiðunarreglur:_ Eftirfarandi viðmiðunarreglur gilda um björgunarsvæði og aðkomu sjúkra- og
slökkviliðs:
1. Meðfram byggingum, sem eru hærri en fjórar hæðir eða með efstu gólfplötu 11 m yfir hæð
björgunarsvæðis skulu vera merkt björgunarsvæði nema því aðeins að aðgangur að stigahúsi 3 sé úr
öllum brunahólfum hússins.
2. Björgunarsvæði skulu vera a.m.k. 6,0 m breið og þannig staðsett og löguð að auðvelt sé að koma við
tækjum, stigum og öðrum björgunarbúnaði slökkviliðs. Halli á björgunarsvæði má ekki vera meiri
en 1:20. Aðkoma að björgunarsvæðum skal vera eftir a.m.k. 3,0 m breiðum og auðrötuðum vegum.
Björgunarsvæðin og aðkoma að þeim skal vera þannig gerð að þau þoli álag vegna björgunartækja.
3. Aðkomuleiðir slökkviliðs að byggingu sem ekki þarf björgunarsvæði skulu vera a.m.k. 3,0 m breiðar
og skulu þær lagðar fyrir og samþykktar af slökkviliðsstjóra viðkomandi sveitarfélags.

### 9.8.3. gr. Aðkoma að þakrými og kjallara.

_Meginreglur:_ Aðkoma að þakrými og kjallara bygginga skal vera þannig að slökkvistörf séu trygg.
_Viðmiðunarreglur:_ Jafnan skal komið fyrir manngengum loftlúgum frá stigahúsi bygginga, eða utanfrá
inn í þakrými, vegna aðkomu slökkviliðs. Frágangur loftlúgu skal vera á þann veg að tilætluð brunamótstaða
byggingarhluta rýrist ekki. Aðkoma að kjöllurum sem eru tvær hæðir eða dýpri skal vera um stigahús með
opna brunastúku.

### 9.8.4. gr. Reyklosun.

```
Meginreglur: Eftirfarandi meginreglur gilda um reyklosun:
```
1. Reyklosun skal þannig hönnuð og gerð að hún geti virkað á réttan hátt í þann tíma sem nauðsynlegur er
    vegna öryggis þeirra er dvelja í mannvirki og björgunarliðs svo og öryggis mannvirkis.
2. Í stærri kjöllurum og öðrum niðurgröfnum rýmum bygginga, skal koma fyrir reyklosun. Staðsetning
    reyklosunaropa skal vera þannig að ekki sé hætta á að eldur eða reykur geti breiðst út um þau til annarra
    hluta byggingarinnar.
_Viðmiðunarreglur:_ Eftirfarandi viðmiðunarreglur gilda um reyklosun:
1. Í stigahúsum 1 og 2 sem eru án glugga á útvegg skal vera reyklúga. Reyklúgan skal staðsett efst í
stigahúsinu og vera með minnst 1 m² opnun eða samsvarandi vélræna reykloftun. Lúguna skal vera
hægt að opna frá jarðhæð (aðalinngangshæð) með þar til gerðum búnaði sem komið er fyrir á
áberandi stað og skal hann greinilega merktur: „Reyklúga“. Sama gildir um staðsetningu og
merkingu stjórnbúnaðar fyrir vélræna loftun.
2. Flatarmál reyklosunaropa í kjöllurum og öðrum niðurgröfnum rýmum skal vera a.m.k. 0,5% af
gólffleti þar sem brunaálag er minna en 800 MJ/m², en þó aldrei minna en 0,25 m². Annars skal
flatarmál reyklosunar vera 1,0% og aldrei minna en 0,25 m². Sé um að ræða annars konar notkun
rýmisins skal flatarmál ops ákveðið við brunahönnun. Í kjallararýmum sem eru búin sjálfvirku
vatnsúðakerfi er 0,1% opnun nægjanleg.
3. Ætíð skulu vera fyrir hendi op í bílgeymslu í notkunarflokki 1 eða 2 til reyklosunar með tækjum
slökkviliðs, staðsett á heppilegum stöðum. Opin skulu vera a.m.k. 0,5% af gólffleti en a.m.k. 0,1%
ef bílgeymslan er varin með sjálfvirku vatnsúðakerfi. Ekkert opanna skal vera minna en 1 m² að
stærð. Nýta má aðkomudyr, glugga og reyklosunarop í þessu skyni eftir því sem aðstæður leyfa.
Mannvirkjastofnun skal gefa út leiðbeiningar um framkvæmd þessarar greinar.

### 9.8.5. gr. Stigleiðsla.

```
Meginreglur: Eftirfarandi meginreglur gilda um stigleiðslu:
```
1. Stigleiðslu skal setja í mannvirki þar sem slökkvistarf er erfiðleikum bundið svo sem þegar hæð þess,
    aðkoma eða byggingarmáti er með þeim hætti að erfiðleikum er bundið að koma vatni að brunastað.


```
Stigleiðslu skal einnig setja í byggingu sem er hærri en 18 m eða með fleiri hæðir en sex, svo og í
kjallara þar sem botnplata er 10 m eða meira undir jarðvegsyfirborði eða þar sem fyrirsjáanlegt er að
slökkvilið þurfi að leggja slöngur langa leið við slökkvistarf. Ávallt skal vera stigleiðsla í stigahúsum
2 og 3 og í stigahúsum þar sem breidd ljósops stiga er minna en 0,20 m.
```
2. Á hverri hæð byggingar og á hverjum tengipunkti slökkviliðs skal vera grein með loka og tengingu
    fyrir slöngur slökkviliðs. Staðsetja skal búnaðinn þannig að hættu á því að eldur eða reykur geti
    borist á milli brunahólfa við slökkvistarf sé haldið í lágmarki.
_Viðmiðunarreglur:_ Eftirfarandi viðmiðunarreglur gilda um stigleiðslu:
1. Stigleiðsla skal vera minnst 80 mm að innanmáli og nægjanlega afkastamikil til að anna
    slökkvivatnsþörf á hverri hæð byggingar.
2. Úttakstengi slökkviliðs skulu að jafnaði vera 75 mm og þannig staðsett að ekki komi brot í slöngur
    sem lagðar eru frá tengingunni. Úttakstengi stigleiðslu skulu vera við stigahús og staðsett þannig að
    slökkvilið þurfi ekki að nota lengri slöngu en 40 m við slökkvistarf innanhúss.
3. Á jarðhæð byggingar skal vera búnaður til að tengja stigleiðslu við tæki slökkviliðs. Hann skal
    greinilega merktur: „Stigleiðsla“. Mesta heimila fjarlægð tengistaðar frá aðkomu slökkviliðs er 20
    m. Tæming skal vera á neðsta punkti leiðslunnar.
Mannvirkjastofnun skal gefa út leiðbeiningar um framkvæmd þessarar greinar.

### 9.8.6. gr. Brunavarnar- og flóttalyftur.

_Meginreglur:_ Brunavarnalyftur og flóttalyftur skal nota þar sem slíkt er nauðsynlegt vegna slökkvi- og
björgunarstarfa eða öryggis fólks. Í byggingum sem eru átta hæðir og hærri skal vera brunavarnarlyfta í
lyftustokk sem er sjálfstætt brunahólf. Framan við lyftuna á hverri hæð skal vera brunastúka. Slík lyfta skal
ætíð hafa minnst tvo óháða straumgjafa.
_Viðmiðunarreglur:_ Í byggingum sem tilgreindar eru í 1. mgr. og eru með grunnflöt stærri en 900 m² eða
hærri en fimmtán hæðir skulu að jafnaði vera a.m.k. tvær brunavarnarlyftur. Brunavarnarlyfta skal rúma
sjúkrabörur og skal ekki nota hana sem almenna flóttalyftu. Séu lyftur þannig frágengnar að nota megi þær
sem flóttaleið skulu þær vera sérstaklega merktar. Brunavarnarlyfta sem slökkvilið getur nýtt við björgun úr
byggingum skal uppfylla ákvæði ÍST EN 81-72 um brunavarnarlyftur.
Mannvirkjastofnun skal gefa út leiðbeiningar um framkvæmd þessarar greinar.

### 9.8.7. gr. Merkingar.

Þar sem brunavarnir bygginga gera ráð fyrir sérstökum aðgerðum slökkviliðs skulu þær vera merktar og
þeim fylgja leiðbeiningar sem komið er fyrir við viðkomandi stjórnbúnað. Staðsetning slíks stjórnbúnaðar og
gerð hans skal ákveðin við brunahönnun.
Í mannvirkjum þar sem krafist er brunahönnunar og/eða áhættumats skulu upplýsingar um brunavarnir
fyrir björgunaraðila vera aðgengilegar.
Brunavarnabúnað bygginga, þ.m.t. brunahólfandi hurðir og öryggisbúnað, skal merkja þannig að hann
sé vel sýnilegur björgunaraðilum og öðrum sem eru í mannvirkinu. Merkja skal t.d. inndælingu
vatnsúðakerfis og stigleiðslu, reyklúgur, aðkomuleiðir og sérstakar aðgerðir fyrir slökkvilið. Á búnað sem
ætlaður er fyrir tengingu við dælur slökkviliðs skal gefa upp þann þrýsting sem nauðsynlegur er til að
búnaðurinn vinni skv. hönnun og þann hámarksþrýsting sem búnaðurinn þolir.
Auðkenni um staðsetningu frístundahúsa, fjallaskála, skíðaskála, veiðihúsa og annarra slíkra bygginga
sem gefa má upp til neyðarlínu skal vera utandyra á útvegg.
Mannvirkjastofnun skal gefa út leiðbeiningar um framkvæmd þessarar greinar.

## 9.9. KAFLI Burðarvirki við bruna

### 9.9.1. gr. Almennt.

Um hönnun á brunamótstöðu burðarvirkja gilda íslenskir þolhönnunarstaðlar, sbr. 8.2.1. gr.
Burðarvirki skal hanna þannig að þau hafi fullnægjandi brunamótstöðu að teknu tilliti til öryggis fólks,
dýra, eigna og björgunaraðila.
[Brunamótstöðu burðarvirkja má ákvarða með stöðluðu brunaferli, sbr. 9.9.3. gr., eða með útreikningum
eftir náttúrulegu brunaferli, sbr. 9.9.5. gr.]2)
2) Rgl. nr. 280/2014, 28. gr.


### 9.9.2. gr. Burðarvirkjaflokkar.

Krafa til brunamótstöðu burðarvirkja ræðst af áhrifum af hruni mannvirkisins á öryggi fólks og dýra skv.
töflu 9.10.
Við mat á flokkun burðarvirkja m.t.t. brunamótstöðu skal taka tillit til:
a. líkinda þess að fólk, t.d. við rýmingu, eða slökkvilið séu á því svæði sem brot á burðarvirki hefur
áhrif á,
b. afleiddra afleiðinga hruns, t.d. á önnur burðarvirki,
c. gerð brots á burðarvirki, og
d. afleiðinga fyrir mikilvæga þætti byggingar, sem áhrif hafa á rýmingu eða slökkvi- og björgunarstörf.
Kröfur á burðarvirki sem hafa áhrif á brunahólfun geta ekki verið lægri en krafa viðkomandi skila.
**Tafla 9.10 Flokkun burðarvirkja m.t.t. áhættu.
Áhætta vegna öryggis fólks
og dýra Notkun og stærð mannvirkis**^
Mjög takmörkuð Skyggni á jarðhæð, þakásar, mannvirki undir 200 m² á einni hæð.
Stigar innanhúss í notkunarflokki 3, mest 2 hæðir.
Lítil Sérbýlishús í notkunarflokki 3 mest 2 hæðir. Stigar mest 7 hæðir. Mann-
virki undir 600 m² í notkunarflokki 1.
Meðal Meginburðarvirki bygginga mest 4 hæðir eða mest 12,0 m að hæð mælt frá
neðsta gólfi.
Meginburðarvirki kjallara mest 1 hæð.
Súlur undir milligólfum.
Stigar yfir sjö hæðir.
Mikil Meginburðarvirki bygginga í notkunarflokki 3, annarra en sérbýlishúsa.
Byggingar mest 7 hæðir og mest 23,0 m að hæð mælt frá neðsta gólfi.
Mjög mikil Byggingar meira en 7 hæðir og hærri en 23,0 m að hæð mælt frá neðsta
gólfi. Kjallarar 2 hæðir eða meira.

Krafa á brunamótstöðu burðarvirkja getur ekki verið lægri en sem leiðir af kröfum á brunahólfun
viðkomandi rýmis.
Burðarvirki á efstu hæð byggingar allt að 600 m² má lækka um einn flokk, þó ekki minna en R30 ef sýnt
er fram á að öryggi annarra þátta, sbr. a-d-lið 2. mgr., er ekki skert.

### 9.9.3. gr. Brunamótstaða burðarvirkja – staðlað brunaferli.

Hrun viðkomandi burðarvirkja skal ekki eiga sér stað innan skilgreindra tímamarka skv. töflu 9.11 miðað
við staðlað brunaferli.

```
Tafla 9.11 Brunamótstaða burðarvirkja eftir brunaálagi.
```
```
Áhætta vegna öryggis fólks Brunaálag qf,k
≤ 800 MJ/m² ≤ 1.600 MJ/m² > 1.600 MJ/m²
Mjög takmörkuð 0 0 0
Lítil R 30 R 30 R 30
Meðal R 60 R 90 (*R 60) R 120 (*R 90)
Mikil R 90 (*R60) R 120 (*R 90) R 180 (*R 120)
Mjög mikil R 120 (*R 90) R 180 (*R 120) R 240 (*R 180)
* með sjálfvirku vatnsúðakerfi skv. 9.4.6. gr. má lækka kröfuna um eitt þrep.
```
```
Mannvirkjastofnun skal gefa út leiðbeiningar um framkvæmd þessarar greinar.
```
### 9.9.4. gr. Brunamótstaða svala.

_Meginreglur:_ Svalir í flóttaleið skulu geta þjónað hlutverki sínu í þann tíma sem það er nauðsynlegt til
að tryggja öryggi fólks og björgunaraðila. Taka skal tillit til bruna innan og utan byggingar, sem getur haft
áhrif á brunamótstöðu svalanna.
_Viðmiðunarreglur:_ Eftirfarandi viðmiðunarreglur gilda um brunamótstöðu svala:

1. Svalir sem þjóna aðeins einu brunahólfi í allt að fjögurra hæða byggingum mega hafa burðarvirki
    sem ekki er R60, ef eftirfarandi skilyrði eru uppfyllt:


```
a. Svalirnar eru festar við R60 burðarhluta úr A2-s1,d0 efni.
b. Burðarhlutar svala eru úr A2-s1,d0 efni og burðargeta hverra einstakra svala, óháð öðrum svölum.
c. Handrið og gólf er léttbyggt. Klæðning neðan á gólfið skal vera í B-s1,d0.
```
2. Svalir á íbúðum á 2. hæð í notkunarflokki 3 mega vera úr efni D-s2,d0. Klæðning neðan á svalagólfið
    skal að jafnaði vera K 2 20 B-s1,d0.
3. Í öllum öðrum tilvikum en greinir í 1.-2. tölul. skulu svalir bygginga hafa sömu brunamótstöðu og
    hæðarskil þeirrar hæðar sem svalirnar þjóna.

### 9.9.5. gr. Hönnun með náttúrulegu brunaferli.

```
Við hönnun burðarvirkja með náttúrulegu brunaferli skal taka tillit til allra aðstæðna í viðkomandi rými.
Reikna skal með brunaferli og brunaálagi í samræmi við töflu 9.12.
```
```
Tafla 9.12 Brunaferli.
```
```
Áhætta vegna öryggis fólks Brunaferli
Mjög takmörkuð 0
Lítil 30 mínútur
Meðal Fullt brunaferli (með kólnun). Brunaálag skv. 80% hlutfallsmark
Mikil Fullt brunaferli (með kólnun). Brunaálag skv. 90% hlutfallsmark
Mjög mikil Fullt brunaferli (með kólnun). Brunaálag skv. 95% hlutfallsmark
```
Ef hægt er að sýna fram á að bruni nái ekki yfirtendrun má hanna samkvæmt forsendum staðbundins
bruna.
Heimilt er að lækka álagsforsendur vegna brunaálags um 40% ef sjálfvirkt slökkvikerfi er í rýminu sbr.
9.4.6. gr.
Mannvirkjastofnun skal gefa út leiðbeiningar um framkvæmd þessarar greinar.

### 9.9.6. gr. Yfirtendraður bruni.

Reikna skal yfirtendraðan bruna með viðurkenndum aðferðum sem taka tillit til hita og
massaflæðisjafna, sbr. ÍST EN 1991- 1 - 2.
Taka skal tillit til óvissu og breytileika í opnunarflötum og ekki skal reikna með lægri opnunarstuðli en
0,02 (m½).

### 9.9.7. gr. Staðbundinn bruni.

_Meginreglur:_ Við útreikninga á staðbundnum bruna í byggingu skal taka tillit til óvissu eða breytileika
í notkun.
_Viðmiðunarreglur:_ Staðbundinn bruni skal byggja á ÍST EN 1991- 1 - 2 viðauka C.]1)
1) Rgl. nr. 350/2013, 45. gr.


