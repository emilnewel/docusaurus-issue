---
id: kafli6
title: Aðkoma, umferðarleiðir og innri rými mannvirkja
sidebar_label: Aðkoma, umferðarleiðir og innri rými mannvirkja
slug: /6
hide_title: true
hide_table_of_contents: true
---

import useBaseUrl from '@docusaurus/useBaseUrl';

<img alt="FLott hus" src={useBaseUrl('img/flotthus.png')} />

## 6. HLUTI AÐKOMA, UMFERÐARLEIÐIR OG INNRI RÝMI MANNVIRKJA

## 6.1. KAFLI Markmið og algild hönnun.

### 6.1.1. gr. Markmið.

Mannvirki skulu þannig hönnuð og byggð að þau henti vel til fyrirhugaðra nota. Við ákvörðun á útliti
þeirra, efnisvali, litavali og gerð skulu gæði byggingarlistar höfð að leiðarljósi.
Tryggt skal fullt öryggi fólks og dýra innan bygginga og á lóðum þeirra. Byggingarnar og lóðir þeirra
skulu vera vandaðar og hagkvæmar m.t.t. öryggis fólks, heilbrigðis, endingar, aðgengis og afnota allra.
Við gerð og hönnun bygginga ber að taka tillit til orkunotkunar, áhrifa þeirra á umhverfið og gæta að
hagkvæmni við rekstur, þrif og viðhald.
Ávallt skal leitast við að beita algildri hönnun þannig að byggingar og lóðir þeirra séu aðgengilegar
öllum án sérstakrar aðstoðar.
Við gerð og hönnun bygginga skulu valin efni og aðferðir er henta við íslenskar aðstæður,
leitast við að lágmarka neikvæð umhverfisáhrif, velja vistvænar lausnir þar sem það er mögulegt og
miða hönnunina við allan líftíma þeirra. Leitast skal við að lágmarka auðlindanotkun og hámarka notagildi,
hagkvæmni og þægindi notenda.
Við byggingar eða innan þeirra skal vera fullnægjandi aðstaða fyrir reiðhjól, barnavagna, hjólastóla,
sleða o.þ.h. og geymslu þeirra í samræmi við eðli byggingarinnar.
Þess skal gætt að byggingar hafi eðlilega tengingu við lóð og annað umhverfi. Við hönnun og byggingu
þeirra skal huga að eðlilegum innbrotavörnum.
[Við breytingar á eldri byggingum skal gæta að varðveislugildi þeirra.]1)
1) Rgl. nr. 350/2013, 7. gr.

### 6.1.2. gr. Almennt um algilda hönnun.

Með algildri hönnun skal tryggt að fólki sé ekki mismunað um aðgengi og almenna notkun bygginga á
grundvelli fötlunar, skerðinga eða veikinda og það geti með öruggum hætti komist inn og út úr byggingum,
jafnvel við óvenjulegar aðstæður, t.d. í eldsvoða.
Með algildri hönnun skal m.a. tekið tillit til eftirtalinna hópa einstaklinga:
a. Hjólastólanotenda,
b. göngu- og handaskertra,
c. blindra og sjónskertra,
d. heyrnarskertra,
e. einstaklinga með astma og/eða ofnæmi, með því að huga að vali á byggingarefnum, gerð loftræsingar
og viðhaldi loftræsikerfa,
f. einstaklinga með þroskahamlanir, með því að huga að lita- og efnisvali, skiltum og merkingum,
g. einstaklinga með lestrarörðugleika, með því að huga að skýrum merkingum, táknmyndum og
hljóðmerkingum þar sem það á við.

### 6.1.3. gr. Kröfur um algilda hönnun.

```
Eftirfarandi byggingar og aðkomu að þeim skal hanna og byggja á grundvelli algildrar hönnunar:
a. Byggingar ætlaðar almenningi, t.d. opinberar stofnanir, leikhús, kvikmyndahús og önnur
samkomuhús, veitingastaðir og skemmtistaðir, verslanir og skrifstofuhús, sundlaugar, íþrótta-
miðstöðvar, hótel og gististaðir, bensínstöðvar svo og allar aðrar byggingar sem byggðar eru í þeim
tilgangi að almenningi sé ætluð þar innganga.
b. Skólabyggingar, þ.m.t. frístundaheimili.
c. Byggingar þar sem atvinnustarfsemi fer fram, innan þeirra marka sem eðli starfseminnar gefur tilefni
til.
d. Byggingar ætlaðar öldruðum.
e. Byggingar með íbúðir ætlaðar fötluðu fólki.
f. Byggingar með stúdentaíbúðir og heimavistir.
g. Byggingar þar sem samkvæmt reglugerð þessari er krafist lyftu til fólksflutninga.
h. Umferðarleiðir innan jarðhæðar í íbúðum með öll meginrými á jarðhæð. Með meginrýmum er átt
við stofu, eldhús, svefnherbergi og baðherbergi.
```

i. Öll rými og baðherbergi sem ætluð eru vistmönnum á hjúkrunarheimilum, sjúkrahúsum og
dvalarheimilum.
Með kröfu um algilda hönnun skv. 1. mgr. er átt við að byggingar sem þar eru tilgreindar skuli hannaðar
þannig að þær nýtist öllum, allir geti ferðast um þær og athafnað sig án sérstakrar aðstoðar, sbr. nánari kröfur
reglugerðar þessarar. Einnig gildir um hönnun slíkra bygginga að rými séu innréttanleg á auðveldan hátt
þannig að þau henti sérstökum þörfum þeirra einstaklinga sem taldir eru upp í 2. mgr. 6.1.2. gr.Þegar tekið
er fram að íbúðir, herbergi eða einstök rými skuli gerð fyrir hreyfihamlaða er átt við að þau skuli sérstaklega
innréttuð með hliðsjón af þörfum þeirra auk kröfu um algilda hönnun.
Heimilt er að víkja frá kröfu 1. mgr. um algilda hönnun hvað varðar byggingar samkvæmt c- og h-lið 1.
mgr. þar sem aðstæður eru þannig að krafan á ekki rétt á sér, t.d. varðandi aðkomu að byggingu þar sem
landslag er þannig að það hentar ekki fötluðum til umferðar eða starfsemi innan byggingar er þess eðlis að
hún hentar augljóslega ekki fötluðum. Sama gildir um sæluhús, fjallaskála, veiðihús og sambærilegar
byggingar að uppfylltum skilyrðum 1. málsl. Sé vikið frá sjónarmiðum um algilda hönnun skal ítarlega
rökstutt í hönnunargögnum á hvaða grundvelli það er gert.
Mannvirkjastofnun skal gefa út leiðbeiningar um framkvæmd þessarar greinar.

### 6.1.4. gr. Stærðir rýma og umferðarmál.

Kröfur um stærðir rýma sem fram koma í 6. hluta þessarar reglugerðar miðast við innanmál
fullfrágenginna rýma þ.e. nettóstærðir. Stærðir íbúða miðast einnig við nettóstærðir, þ.e. án veggja.
Þær kröfur um umferðarmál sem fram koma í 6. hluta þessarar reglugerðar eru lágmarkskröfur. Frekari
kröfur geta komið fram í 9. hluta þessarar reglugerðar vegna flóttaleiða og ganga þær framar ákvæðum 6.
hluta reglugerðarinnar.
Ekki er heimilt að víkja frá lágmarksákvæðum þessa hluta reglugerðarinnar við brunahönnun.

### 6.1.5. gr. Breyting á þegar byggðu mannvirki eða breytt notkun.

Við breytta notkun þegar byggðra mannvirkja sem almenningur hefur aðgang að skal tryggja aðgengi í
samræmi við ákvæði reglugerðar þessarar.
Við breytingu á mannvirki sem byggt er í gildistíð eldri byggingarreglugerða skal eftir því sem unnt er
byggja á sjónarmiðum algildrar hönnunar.
[Ef sérstökum erfiðleikum er bundið að uppfylla ákvæði þessa hluta reglugerðarinnar án þess að breyta
að verulegu leyti megin gerð mannvirkis _,_ burðarvirki, útliti, innra skipulagi eða öðrum sérkennum sem vert
er að varðveita, getur leyfisveitandi heimilað að vikið sé frá einstökum ákvæðum þessa hluta
reglugerðarinnar. Í slíkum tilvikum skal hönnuður skila sérstakri greinargerð um það hvaða ákvæðum óskað
er eftir að víkja frá, um ástæður þess að ekki er unnt að uppfylla þau og hvort unnt er með öðrum hætti að
tryggja aðgengi þannig að markmið þessa hluta reglugerðarinnar séu uppfyllt.]1)[Taka skal sérstakt tillit til
mannvirkja sem falla undir ákvæði laga um menningarminjar.]2)^
[Mannvirkjastofnun skal gefa út leiðbeiningar um framkvæmd þessarar greinar.]^3 )
1) Rgl. nr. 1173/2012, 9. gr.
2) Rgl. nr. 350/2013, 8. gr.
3 ) Rgl. nr. 1278 /201 8 , 25. gr.

### [6.1.6. gr. Framsetning krafna.

Um þau ákvæði þessa hluta reglugerðarinnar sem skipast í meginreglur og viðmiðunarreglur gildir að
meginreglur eru ávallt ófrávíkjanlegar en viðmiðunarreglur eru frávíkjanlegar ef sýnt er fram á að aðgengi
og öryggi sé tryggt með jafngildum hætti og meginregla viðkomandi ákvæðis uppfyllt. Í slíkum tilvikum skal
hönnuður skila með hönnunargögnum greinargerð þar sem gerð er grein fyrir því og rökstutt með hvaða hætti
meginregla ákvæðisins er uppfyllt og aðgengi og öryggi tryggt. Önnur ákvæði þessa hluta reglugerðarinnar
eru ófrávíkjanleg nema annað sé sérstaklega tekið fram í viðkomandi ákvæði.]1)
1) Rgl. nr. 350/2013, 9. gr.

## 6.2. KAFLI Aðkoma og staðsetning.

### 6.2.1. gr. [Staðsetning byggingar.

_Meginreglur:_ Byggingu skal staðsetja og fella að landi innan byggingarreits þannig að góð tenging sé
milli umhverfis, útisvæðis byggingarinnar og byggingarinnar sjálfrar. Þá skal gæta að gæðum byggingar-


listar, öryggi, hollustu, heilsu, umhverfi, aðgengi, notagildi og orkunotkun. Byggingu skal staðsetja með tilliti
til vindátta, birtuskilyrða og skuggavarps þannig að sólar og skjóls njóti á sem heppilegastan hátt á leik- og
dvalarsvæðum. Að auki skal tekið tillit til hljóðvistar. Bygging á lóðarmörkum að gangstétt, við gatnamót
eða að almennum gangstíg má aldrei hindra útsýni yfir götu eða gangstíg þar sem gera má ráð fyrir akandi
umferð, né valda hættu fyrir gangandi umferð með útitröppum, útskagandi byggingarhlutum, veggsvölum,
opnanlegum gluggum eða hurðum. Um hæð bygginga og afstöðu þeirra á lóð gilda ákvæði deiliskipulags.
_Viðmiðunarreglur:_ Lágmarkshæð undir útskagandi byggingarhluta skal ekki vera lægri en í 2,4 m hæð
frá jörðu við umferðarleiðir, nema settar séu upp varnir þannig að ekki sé slysahætta vegna umferðar. Þetta
gildir þó ekki ef hinn útskagandi byggingarhluti er minna en 0,7 m frá jörðu.
Mannvirkjastofnun skal gefa út leiðbeiningar um framkvæmd þessarar greinar.]1)
1) Rgl. nr. 350/2013, 10. gr.

### 6.2.2. gr. [Aðkomuleiðir og umferðarsvæði innan lóðar.

Aðkoma á lóð að byggingu skal skýrt afmörkuð og þannig staðsett að hún sé greiðfær og greinileg þeim
sem að henni koma og henti fyrirhugaðri umferð.
Hönnun akbrauta, bílastæða, hjólastíga og gönguleiða innan lóða skal vera með þeim hætti að ekki
skapist hætta fyrir gangandi eða hjólandi vegfarendur.
Almennt skal gæta þess að ekki séu þrep í gönguleiðum að inngangi bygginga. Hæðarmun skal jafna
þannig að allir þeir sem ætla má að fari að inngangi byggingar komist auðveldlega um. Heimilt er að víkja
frá ákvæðum þessarar málsgreinar ef lóðir eru of brattar til að unnt sé að uppfylla þær kröfur með góðu móti.
Huga skal að merkingum fyrir blinda og sjónskerta við afmörkun gönguleiða, t.d. með litbrigðum og/eða
með breytingu á gerð yfirboðsefnis, og fullnægjandi frágangi vegna umferðar hjólastóla. Hæðarbreytingar
gönguleiða að byggingum skal merkja greinilega og í samræmi við þá umferð sem ætla má að fari þar um.
Lýsing og merkingar við alla gangstíga, hjólastíga, akbrautir og bílastæði skulu henta þeirri umferð sem
gert er ráð fyrir á svæðinu. Auk skilta skulu vera yfirborðsmerkingar á gangbrautum yfir akbrautir.
Frágangur gangstíga, akbrauta, hjólastíga og bílastæða skal vera þannig að þar verði ekki uppsöfnun
vatns og yfirborð skal henta fyrirhugaðri umferð.
Stæði fyrir bíla, reiðhjól og önnur farartæki skulu vera í samræmi við ákvæði gildandi deiliskipulags eða
ákvörðun viðkomandi sveitarfélags á grundvelli 44. gr. eða 1. tölul. bráðabirgðaákvæða skipulagslaga. Komi
ekki fram krafa um ákveðna staðsetningu bílastæða eða stæða fyrir reiðhjól í skipulagi ber að hafa þau á sem
öruggustu svæði innan lóðar.
Í þéttbýli skal frágangur bílastæða vera með þeim hætti að yfirborð þoli það álag sem þar verður og að
möl eða laus jarðefni hvorki berist á gangstétt, götu eða nágrannalóð né fjúki úr yfirborðinu. Hentug efni geta
verið ýmsar gerðir af bundnu slitlagi, hellulögn, sérstyrkt gras eða annað sambærilegt efni, sé ekki kveðið á
um annað í deiliskipulagi.
Svæði vegna vörumóttöku og fólksflutninga skulu vera nægjanlega stór til að anna þeim flutningum sem
búast má við á svæðinu. Leitast skal við að hafa almenn umferðarsvæði og svæði vegna vöruflutninga
aðskilin.
Mannvirkjastofnun skal gefa út leiðbeiningar um framkvæmd þessarar greinar.]1)
1) Rgl. nr. 280/2014, 5. gr.

### 6.2.3. gr. Algild hönnun aðkomu að byggingum.

```
Fyrir byggingar og aðkomu að þeim þar sem gerð er krafa um algilda hönnun skal eftirfarandi uppfyllt:
a. Við ákvörðun lýsingar skal tekið sérstakt tillit til þarfa hreyfihamlaðra, blindra og sjónskertra. Hugað
skal að því við ákvörðun lýsingar og val á lit byggingar, að öll lita- og birtuskilyrði við innganga séu
þannig að allar aðkomu- og inngangsleiðir séu afgerandi og skýrar svo sjónskertir og aldraðir eigi
auðvelt með að átta sig á staðsetningu þeirra.
b. Allar merkingar skulu vera skýrar, greinilegar og auðlesnar. Merkja skal eða afmarka alla stóra
glerfleti sem eru í gönguleiðum á skýran og greinilegan hátt. Merking skal vera í 0,90 m hæð og í
1,40-1,60 m hæð með áberandi hætti.
c. Aðkomuleið skal vera án þrepa.
[d. Frágangur gönguleiða að byggingum skal vera með þeim hætti að yfirborð þeirra henti ætlaðri
umferð, t.d. með leiðarlistum fyrir blinda og sjónskerta, merkingum o.þ.h.
e. Þar sem því verður við komið með hagkvæmum hætti skulu aðalgönguleiðir vera upphitaðar í fulla
breidd gönguleiðar.]1)
[f.]1) Gera skal áherslumerkingasvæði við hæðarbreytingar fyrir sjónskerta og blinda í samræmi við
leiðbeiningar Mannvirkjastofnunar.
```

[g. Hallandi gönguleið að byggingu skal hafa láréttan hvíldarflöt við hverja 0,60 m hæðaraukningu. Hann
skal vera a.m.k. 1,50 m að lengd og breidd, en 1,80 m x 1,80 m þar sem umferð er mikil.]1)
[h. Breidd gönguleiðar að byggingum skal vera að lágmarki 1,50 m, en 1,80 m við opinberar byggingar
og þar sem vænta má mikillar umferðar. Þegar gönguleiðir eru styttri en 5 m er heimilt að breidd
þeirra sé að lágmarki 1,30 m enda sé við enda þeirra flötur fyrir hjólastóla, a.m.k. 1,50 m x 1,50 m
að stærð eða a.m.k. 1,80 m x 1,80 m þar sem umferð er mikil.]1)
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 280/2014, 6. gr.

[...]1)^
1) Rgl. nr. 280/2014, 7. gr.

### [6.2.4. gr.]1) Bílastæði hreyfihamlaðra.

Bílastæði hreyfihamlaðra skulu vera sérstaklega merkt á yfirborði og einnig með lóðréttu skilti. Þau
skulu vera sem næst aðalinngangi bygginga, ekki fjær en u.þ.b. 25 m. [...]2)
Hindrunarlaus leið skal vera frá bílastæðum hreyfihamlaðra að aðalinngangi byggingar.
Bílastæði hreyfihamlaðra og umferðarleiðir frá þeim að aðalinngangi byggingar skulu vera upphituð þar
sem því verður við komið.
[Bílastæði hreyfihamlaðra skulu vera 3,80 m x 5,00 m að stærð eða 2,80 m x 5,00 m með hindrunarlausu
1,00 m breiðu umferðarsvæði samsíða. Bílastæði [hreyfihamlaðra]^5 ) skulu vera með tryggu aðgengi að
gönguleiðum.]2) Eitt af hverjum fimm bílastæðum fyrir hreyfihamlaða, þó aldrei færri en eitt, skal vera 4,5
m x 5,0 m að stærð og við enda þeirra athafnasvæði, um 3 m að lengd. Bílastæði hreyfihamlaðra sem eru
samsíða akbraut skulu vera 2,5 m x 8,0 m að stærð og þess gætt að hindrunarlaust svæði sé samsíða stæðunum
gangstéttarmegin 2,0 m x 8,0 m að stærð.
[Fjöldi bílastæða fyrir hreyfihamlaða við íbúðarhús, önnur en sérbýlishús, skal að lágmarki vera
samkvæmt töflu 6.01. Þegar um fleiri íbúðir er að ræða bætist við eitt stæði fyrir hverjar byrjaðar 25 íbúðir.

**Tafla 6.01 Lágmarksfjöldi bílastæða fyrir hreyfihamlaða
við íbúðarhús, önnur en sérbýlishús.**
Fjöldi íbúða: Bílastæði fyrir hreyfihamlaða:
1 - 10 1
11 - 20 2
21 - 40 3
41 - 65 4
]2)
Við samkomuhús, s.s. kvikmyndahús, skemmtistaði, veitingastaði, leikhús, félagsheimili, íþrótta-
mannvirki, ráðstefnusali, tónlistarsali eða aðrar slíkar byggingar skal lágmarksfjöldi bílastæða fyrir
hreyfihamlaða vera skv. töflu 6.02. Þegar sætafjöldi samkomuhúss er meiri bætist við eitt bílastæði fyrir hver
byrjuð 300 sæti.

```
Tafla 6.02 Lágmarksfjöldi bílastæða fyrir hreyfihamlaða við samkomuhús.
Fjöldi sæta: Bílastæði fyrir hreyfihamlaða:
1 - 100 1
101 - 200 2
201 - 300 3
301 - 400 4
401 - 500 5
501 - 700 6
701 - 900 7
901 - 1.100 8
1.101-1.300 9
1.301-1.500 10
```
Ef fjöldi bílastæða á lóð annarra bygginga en falla undir 5. og 6. mgr. er ákvarðaður í skipulagi skal
lágmarksfjöldi bílastæða fyrir hreyfihamlaða á lóð vera skv. töflu 6.03. Þegar um fleiri stæði er að ræða bætist
við eitt stæði fyrir hver byrjuð 200 stæði. Ætíð skal að lágmarki gera ráð fyrir einu stæði fyrir hreyfihamlaða.


[Á þéttingarreitum miðsvæða samkvæmt skipulagi er heimilt, þegar sérstaklega stendur á, að bílastæði fyrir
hreyfihamlaða liggi að lóð en þá skal gætt sérstaklega að fjarlægðarmörkum að aðalinngangi samkvæmt 1.
mgr. og athafnasvæði samkvæmt 4. mgr. Þetta er þó aðeins heimilt sé ekki unnt að koma slíkum bílastæðum
fyrir á lóð byggingar. Slík bílastæði skulu vera sérmerkt viðkomandi lóð eða starfsemi og lóð.]^5 )

```
Tafla 6.03 Aðrar byggingar. Lágmarksfjöldi bílastæða fyrir hreyfihamlaða
þar sem fjöldi almennra bílastæða er ákveðinn í skipulagi.
Fjöldi bílastæða: Þar af fyrir hreyfihamlaða:
1 - 9 1
10 - 25 2
26 - 50 3
51 - 75 4
76 - 100 5
101 - 150 6
151 - 200 7
201 - 300 8
```
Ef fjöldi bílastæða á lóð bygginga, annarra en falla undir 5. og 6. mgr., er ekki ákvarðaður í skipulagi
skal lágmarksfjöldi bílastæða fyrir hreyfihamlaða vera skv. töflu 6.04. Þegar um fleiri starfsmenn/gesti er að
ræða bætist við eitt stæði fyrir hverja byrjaða 200 starfsmenn/gesti. [Á þéttingarreitum miðsvæða samkvæmt
skipulagi er heimilt, þegar sérstaklega stendur á, að bílastæði fyrir hreyfihamlaða liggi að lóð en þá skal gætt
sérstaklega að fjarlægðarmörkum að aðalinngangi samkvæmt 1. mgr. og athafnasvæði samkvæmt 4. mgr.
Þetta er þó aðeins heimilt sé ekki unnt að koma slíkum bílastæðum fyrir á lóð byggingar. Slík bílastæði skulu
vera sérmerkt viðkomandi lóð eða starfsemi og lóð.]^5 )

**Tafla 6.04 Aðrar byggingar. Lágmarksfjöldi bílastæða fyrir hreyfihamlaða
þar sem fjöldi almennra stæða er ekki ákveðinn í skipulagi.**
Fjöldi starfsmanna og gesta: Bílastæði fyrir hreyfihamlaða:
1 - 20 1
21 - 40 2
41 - 80 3
81 - 120 4
121 - 160 5
161 - 200 6
201 - 300 7
301 - 400 8
401 - 500 9
501 - 600 10
]3)
Ávallt skal gera ráð fyrir bílastæðum sem henta fyrir hreyfihamlaða í bílgeymslum sem almenningur
hefur aðgang að. Leitast skal við að hafa bílastæði sem henta hreyfihömluðum í sameiginlegum bílgeymslum
íbúðarhúsa í samræmi við fyrirkomulag eignarhalds í bílgeymslunni og fjölda íbúða sem hún tilheyrir. Fækka
má bílastæðum á lóð mannvirkis samkvæmt töflum 6.01-6.04 sem nemur fjölda sérmerktra stæða fyrir
hreyfihamlaða í sameiginlegri bílgeymslu, enda sé tryggt að gestkomandi hafi ávallt aðgang að hluta
stæðanna.]^ 4)^
[Sé bílastæði hreyfihamlaðra staðsett utan lóðar á svæði í umráðum sveitarfélags skal liggja fyrir
samkomulag milli lóðarhafa og sveitarstjórnar um afnotarétt af slíkum bílastæðum auk þess sem þau skulu
vera sérmerkt viðkomandi lóð eða starfsemi og lóð.
Aðgengi að hleðslustöðvum fyrir rafbíla við bílastæði hreyfihamlaðra skal vera gott og hindrunarlaust.]^5 )
Sveitarfélagi er heimilt að gera frekari kröfur um fjölda bílastæða fyrir hreyfihamlaða.
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 280/2014, 7. gr.
2) Rgl. nr. 360/2016, 6. gr.
3) Rgl. nr. 280/2014, 8. gr.
4) Rgl. nr. 1173/2012, 12. gr.
5 ) Rgl. nr. 1278 /201 8 , 26. gr.


## 6.3. KAFLI Ytra form og hjúpur mannvirkja.

### 6.3.1. gr. Ytra form.

Bygging skal þannig gerð að ytra formi að hún henti til fyrirhugaðra nota.
Aðalinngangur bygginga skal þannig gerður að hann henti fyrirhugaðri byggingu og þeirri umferð sem
vænta má að þar verði. Inngangur skal vera skýrt afmarkaður og staðsettur þannig að hann sé greinilegur
þeim sem kemur að byggingunni. Innganga í byggingu skal vera þægileg og örugg öllum.

### 6.3.2. gr. Hjúpur byggingar.

Veðurkápa byggingar skal standast álagskröfur vegna umhverfisþátta sem búist er við að mæði á henni
vegna veðurfars, s.s. vindálags, regns, snjóálags, salts og sólar. Hún skal þannig gerð að bæði innan byggingar
og við hana sé tryggð fullnægjandi hljóðvist, brunavörn, öryggi, loftgæði og birtuskilyrði auk annarra þátta
sem taldir eru upp í reglugerð þessari.
Almennt skal velja efni í hjúp byggingar sem auðvelt er að viðhalda, þrífa og farga.

## 6.4. KAFLI Umferðarleiðir innan bygginga.

### 6.4.1. gr. Markmið.

Umferðarleiðir innan bygginga skulu vera öruggar og henta til fyrirhugaðra nota og skal umfang þeirra
vera nægjanlegt til að anna umferð fólks, sjúkraflutningum og öðrum flutningum, s.s. á innanstokksmunum,
aðföngum, úrgangi o.þ.h. sem gert er ráð fyrir að verði innan hennar.
Umferðarleiðir bygginga skulu vel skipulagðar og auðrataðar með merkingum og lýsingu samkvæmt
þörfum þeirrar umferðar sem fyrirhuguð er í og við byggingu.

### 6.4.2. gr. [Inngangsdyr/útidyr og svala-/garðdyr.

Breidd og hæð inngangsdyra/útidyra, þ.m.t. svala- og garðdyra, skal vera þannig að fullnægt sé þörf
vegna þeirrar umferðar sem gert er ráð fyrir í byggingu svo og þörf vegna rýmingar, sbr. 9. hluta þessarar
reglugerðar.
[Hindrunarlaus umferðarbreidd allra inngangsdyra bygginga skal minnst vera 0,83 m og samsvarandi
hindrunarlaus hæð minnst 2,07 m.]2)
Hindrunarlaus umferðarbreidd allra svala- og garðdyra skal minnst vera 0,80 m og samsvarandi hæð
minnst 2,00 m.
Inngangsdyr/útidyr, þ.m.t. svala- og garðdyr, skulu þannig frágengnar að allir, þar með talið fólk í
hjólastól, geti opnað þær án erfiðleika. Miða skal við að átak við að opna hurð sé mest 25 N á handfangi og
mesti þrýstingur eða tog ekki yfir 40 N.
Þar sem gerð er krafa um algilda hönnun bygginga skal eftirfarandi uppfyllt:
a. Utan við aðalinngang skal vera láréttur flötur, minnst 1,50 m x 1,50 m að stærð, utan opnunarsvæðis
inngangsdyra/útidyra eða a.m.k. 1,80 m x 1,80 m þar sem umferð er mikil.
b. Gert skal ráð fyrir sjálfvirkum opnunarbúnaði fyrir inngangsdyr/útidyr í aðalumferðarleiðum. Þar
sem rofi er fyrir opnunarbúnað skal hann vera í u.þ.b. 1,0 m hæð. Sé um að ræða hurð á lömum skal
rofinn vera staðsettur skráarmegin við dyr og skal fjarlægð rofa frá næsta innhorni eða kverk vera
a.m.k. 0,50 m. Ákvæði þetta gildir ekki um sérbýlishús eða inngangsdyr íbúða.
c. Gera skal ráð fyrir a.m.k. 0,50 m hliðarrými skráarmegin utan við inngangsdyr/útidyr, sem
athafnarými fyrir einstaklinga í hjólastól. Huga skal að nægjanlegu hliðarrými skráarmegin utan við
svala- og garðdyr.
d. Þröskuldur við inngangsdyr/útidyr og svala- og garðdyr skal ekki vera hærri en 25 mm. Hæðarmunur
milli svæðis framan við inngangsdyr/útidyr og gólfs skal ekki vera meiri en 25 mm, að meðtalinni
hæð á þröskuldi. Gólf svala og veranda má mest vera 100 mm lægra en gólf byggingar, að þröskuldi
meðtöldum, að því tilskildu að skábraut sé komið fyrir að utanverðu upp að þröskuldi.
Mannvirkjastofnun skal gefa út leiðbeiningar um framkvæmd þessarar greinar.]1)
1) Rgl. nr. 280/2014, 9. gr.
2) Rgl. nr. 360/2016, 7. gr.


### 6.4.3. gr. [Dyr innanhúss.

Breidd og hæð innihurða skal vera þannig að fullnægt sé þörf vegna þeirrar umferðar sem gert er ráð
fyrir innan byggingarinnar.
Hindrunarlaus umferðarbreidd allra dyra í byggingum þar sem krafist er algildrar hönnunar skal minnst
vera 0,80 m og samsvarandi hæð minnst 2,00 m. Í öðrum byggingum skal hindrunarlaus umferðarbreidd dyra
innanhúss vera að lágmarki 0,70 m og samsvarandi hæð minnst 2,00 m. Heimilt er að dyr séu minni í rýmum
sem telja má sem innbyggða skápa, s.s. litla ræstiklefa, lítil tæknirými o.þ.h.
Dyr í byggingum skulu þannig frágengnar að allir, þar með talið fólk í hjólastól, geti opnað þær án
erfiðleika. Miða skal við að átak við að opna hurð sé mest 25 N á handfangi og mesti þrýstingur eða tog ekki
yfir 40 N.
Dyr innan íbúða fyrir hreyfihamlaða skulu vera þröskuldslausar.
Mannvirkjastofnun skal gefa út leiðbeiningar um framkvæmd þessarar greinar.]1)^
1) Rgl. nr. 280/2014, 10. gr.

### 6.4.4. gr. [Gangar og anddyri.

```
Meginreglur: Eftirfarandi meginreglur gilda um anddyri og ganga:
```
1. Breidd ganga og annarra umferðarleiða skal vera fullnægjandi svo þeir anni þeirri umferð sem gert
    er ráð fyrir að verði innan byggingarinnar.
2. Innan íbúða skal breidd ganga vera a.m.k. 1,10 m.
3. Frágangur umferðarleiða innan bygginga skal vera þannig að yfirborð þeirra henti umferð allra
    einstaklinga.
4. Um byggingar sem hannaðar eru á grundvelli algildrar hönnunar gildir eftirfarandi:
    a. [Hindrunarlaus breidd ganga og svalaganga skal að lágmarki vera 1,30 m þar sem umferð telst
       lítil.]2)
    b. [Utan við hurðir, á gangi eða svalagangi, skal vera hindrunarlaus flötur, minnst 1,50 m x 1,50 m,
       en þó 1,80 m x 1,80 m þar sem umferð er mikil. Heimilt er að víkja frá þessu fyrir framan íbúðir
       minni en 55 m².]2) Heimilt er að víkja frá þessu við geymslur í sameign.
       [...]2)
    [c.]2) Innan íbúða skal tryggt fullnægjandi athafnasvæði fyrir hjólastól, minnst 1,50 m x 1,50 m
       framan við hurðir en a.m.k. 1,30 m x 1,30 m í íbúðum minni en 55 m².
    [d.]2) Anddyri innan íbúða skulu vera með hindrunarlausu svæði sem er a.m.k. 1,50 m x 1,50 m að
       stærð en a.m.k. 1,30 m x 1,30 m í íbúðum minni en 55 m².]3)
[ _Viðmiðunarreglur:_ Eftirfarandi viðmiðunarreglur gilda um anddyri og ganga bygginga sem hannaðar
eru á grundvelli algildrar hönnunar :
1. Þar sem umferð telst mikil eða þar sem umferðarleið innan byggingar er löng og án sérstakra útskota
til mætingar hjólastóla, skal hindrunarlaus breidd umferðarleiða ekki vera minni en 1,80 m.
2. Á göngum sem eru mjórri en 1,50 m skal vera mætingarsvæði hjólastóla, 1,50 m x 1,50 m að stærð
með hæfilegu millibili miðað við þá umferð sem vænta má um ganginn. Þar sem umferð er mikil
skal mætingarsvæði vera 1,80 m x 1,80 m.
3. Í stórum opnum rýmum skal gera ráð fyrir leiðarlistum fyrir blinda og sjónskerta.]2)
Mannvirkjastofnun skal gefa út leiðbeiningar um framkvæmd þessarar greinar.]1)
1) Rgl. nr. 350/2013, 15. gr.
2) Rgl. nr. 360/2016, 8. gr.
3) Rgl. nr. 280/2014, 11. gr.

### 6.4.5. gr. Jöfnun hæðarmunar og algild hönnun.

Í byggingum þar sem krafa er gerð um algilda hönnun skal jafna hæðarmun í umferðarleiðum með
skábraut eða viðeigandi lyftubúnaði, [sbr. 6.4.11. og 6.4.12. gr.]1)
1) Rgl. nr. 280/2014, 12. gr.

### 6.4.6. gr. Stigar, tröppur og þrep.

Stigar og tröppur bygginga skulu þannig hannaðar og byggðar að þær séu öruggar fyrir notanda og
þægilegar til gangs. Þær skulu gerðar úr traustum efnum og þannig gerðar að hættu á slysum sé haldið í
lágmarki.


Greið leið skal vera að stigum [og tröppum]1) og merkingar sem vísa til þeirra skulu vera fullnægjandi
að fjölda og gerð.
Sé þörf á tröppum í byggingum eða á svæðum sem almenningur hefur aðgang að skal reynt að hafa ekki
færri uppstig en þrjú í hverjum tröppum. Eftir fremsta megni skal forðast að setja eitt þrep sem tröppu.
Almennt ber að forðast að hafa hvassan kant á frambrún þreps í byggingum eða slétta kanta, t.d. úr stáli
eða öðrum efnum sem geta verið hál.
Bil milli þrepa í opnum stigum bygginga má ekki vera meira en 89 mm. Sé bil samsíða stiga, t.d. milli
stiga og veggjar eða milli stigapalls og veggjar má slíkt bil ekki vera meira en 50 mm að breidd nema því
aðeins að aðgangur að því sé hindraður t.d. með handriði.
Merking hæðarbreytinga í byggingum og stigapalla skal vera í samræmi við leiðbeiningar
Mannvirkjastofnunar.
Hönnun, frágangur og gerð stiga, s.s. opinna stiga, brunastiga o.þ.h., skal vera þannig að ekki sé hætta á
að sjónskertir eða blindir gangi á þá eða innundir þá.
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 1173/2012, 16. gr.

### 6.4.7. gr. Stigapallar.

Þar sem stigar eru milli hæða innanhúss er mælt með hvíldarpalli ekki sjaldnar en í miðri hæð stigans.
Mesta heimila hæð stiga án hvíldarpalls er 3,3 m.
Í byggingu sem almenningur hefur aðgang að skal hafa hvíldarpall í miðri hæð stiga. Mesta heimila hæð
stiga í slíkum byggingum án hvíldarpalls er 2,0 m. Hvíldarpallur skal vera jafnbreiður stiganum sem hann er
í og a.m.k. 1,30 m langur.
Þar sem hurð er við stigapall bygginga skal [lengd]1) palls minnst vera 1,50 m. Hurð skal ekki opnast út
á stigapall, nema það sé krafa vegna rýmingarleiðar sbr. 9. hluta þessarar reglugerðar. Þá skal auka breidd
palls og lengd hans sem nemur breidd hurðarinnar.
Ekki er heimilt að staðsetja hurð þannig að hún opnist út í stiga byggingar eða út úr stiga, nema af
stigapalli að því tilskildu að stærð pallsins sé þannig að ekki skapist hætta og nægjanlegt rými sé til athafna
framan við hurðina.
Hafa skal hvíldarpall á útitröppum sem eru hærri en 1,5 m. Hvíldarpallurinn skal vera jafnbreiður
tröppunum. Um lengd hvíldarpalls gildir ákvæði 2. mgr.
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 1173/2012, 17. gr.

### 6.4.8. gr. Stigar og tröppur – breidd og lofthæð.

Tröppur og stigar bygginga skulu vera það breiðir að þeir anni fyrirhugaðri umferð. Þeir skulu þannig
gerðir að auðvelt sé að fara um þá með sjúkrabörur. Þetta á einnig við þegar lyfta er í byggingu.
Breidd stiga í byggingu skal mæla frá fullfrágengnum vegg að handriði. Sé handrið báðum megin, skal
mæla breidd milli handriða.
[Stigar bygginga skulu almennt vera jafn breiðir þeim gangi sem liggur að þeim. Stigar fyrir almenna
umferð innan íbúðar skulu vera minnst 0,90 m breiðir. [Stigar sem þjóna fleiri en einni íbúð skulu vera minnst
1,00 m að breidd ef í viðkomandi húsi er til staðar lyfta sem tekur sjúkrabörur, þ.e. lyfta með innanmál a.m.k.
1,10 m x 2,10 m, annars skal breidd stiga vera minnst 1,20 m. Stigar sem þjóna fleiri en einu fyrirtæki o.þ.h.
skulu vera minnst 1,20 m að breidd.]2) Breidd stiga skal þó vera þannig að kröfur um flóttaleiðir séu
uppfylltar, sbr. 9. hluta.]1)
Hindrunarlaus ganghæð í stigum bygginga skal vera minnst [2,10]3) m.
[[Breidd útitrappa að aðalinngangi bygginga skal vera a.m.k. 1,20 m með hindrunarlausa ganghæð a.m.k.
2,10 m.]3) Stigar/tröppur við bakinngang og á öðrum stöðum þar sem gert ráð fyrir takmörkuðum umgangi,
skulu vera a.m.k. 0,90 m breiðir. Stigar/tröppur af svölum íbúðar niður í garð mega þó vera að lágmarki 0,60
m að breidd, mælt milli handlista.]1)
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 1173/2012, 18. gr.
2) Rgl. nr. 360/2016, 9. gr.
3) Rgl. nr. 280/2014, 13. gr.


### 6.4.9. gr. Stigar og tröppur – Gönguhlutfall, framstig, uppstig, skilgreiningar o.fl.

Halli á stigum fyrir almenna umferð innanhúss skal vera á bilinu 30° - 36° og hlutfall milli uppstigs og
framstigs vera á bilinu 2h + b = 600 - 640 mm mælt í miðju stiga. Uppstig þrepa skal vera á bilinu 120 - 180
mm. Framstig þrepa má aldrei vera minna en 240 mm í ganglínu sé stigi milli tveggja hæða en 260 mm sé
hann fyrir fleiri hæðir. Þar sem framstig er minna en 300 mm skal vera innskot (t.d. þannig að frambrún
tröppu halli), slíkt innskot telst ekki til framstigs. Breidd innskots og framstigs skal samanlagt ekki vera
minna en 300 mm. Sama uppstig og sama framstig þrepa skal vera á öllum hæðum sama stiga og skal framstig
vera lárétt.
Fyrir aðra stiga innanhúss en greinir í 1. mgr. skal hlutfall milli uppstigs og framstigs eða hæð uppstigs
vera eftirfarandi:
a. Ef halli er minni en 30°: 4h + b = 940 - 980 mm.
b. [Ef halli er frá 30° til 45°: 2h + b = 600 - 640 mm.]1)
[c.] Ef halli er frá 45° til 60°: uppstig = 200 - 220 mm.
[d.] Ef halli er frá 60° til 75°: 4/3h + b = 500 - 520 mm.
[e.] Ef halli er meiri en 75° (klifurstigi): h = 310 - 330 mm. Breidd klifurstiga skal að jafnaði ekki vera
meiri en 500 mm og með handriði báðum megin.
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 1173/2012, 19. gr.

### 6.4.10. gr. Sveigðar tröppur, hringstigar og útitröppur.

[...]1) Í sveigðum tröppum og hringstigum er ganglína skilgreind 450 mm frá innra handriði. Þar skal
framstig aldrei vera undir 150 mm.
Framstig útitrappa skal eigi vera minna en 280 mm og uppstig skal vera á bilinu 120 - 160 mm. Halli á
tröppum fyrir almenna umferð utanhúss skal almennt vera á bilinu 17° til 30°.
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 1173/2012, 20. gr.

### 6.4.11. gr. [Skábrautir og hæðarmunur.

```
Meginregla: Skábrautir fyrir hjólastóla skulu hannaðar þannig að þær séu þægilegar í notkun og öruggar.
Viðmiðunarreglur: Eftirfarandi viðmiðunarreglur gilda um hönnun skábrauta fyrir hjólastóla:
```
1. Skábrautir skulu að jafnaði ekki vera brattari en 1:20. Ef umferðarleið er styttri en 3 m er þó heimilt
    að halli skábrautar sé mest 1:12.
2. Sléttur láréttur flötur, að lágmarki 1,50 m x 1,50 m að stærð, skal vera við báða enda skábrautar.
3. [Þar sem skábraut kemur að útidyrum skal vera sléttur láréttur flötur utan opnunarsvæðis dyra, a.m.k.
    1,50 x 1,50 m að stærð. Þar sem umferð er mikil skal flöturinn vera a.m.k. 1,80 m x 1,80 m að stærð.
4. Þar sem jafnaður er hæðarmunur sem er meiri en 0,60 m skulu vera hvíldarpallar við a.m.k. hverja
    0,60 m hækkun. Hvíldarpallur skal vera jafn breiður skábrautinni og a.m.k. 1,50 m að lengd eða 1,80
    m þar sem umferð er mikil.]2)
5. Ef nauðsynlegt er að breyta um stefnu í skábraut skal þar vera snúningsflötur með a.m.k. 1,80 m
    þvermáli.
6. Breidd skábrauta skal vera minnst 0,90 [m]2) og ekki minni en 1,30 m á lengri leiðum mælt á milli
    handlista.
7. Engar hindranir mega vera á skábrautum. Yfirborð skábrautar skal vera nægilega hrjúft til að það
    verði ekki hált í bleytu.
8. Vatnshalli (hliðarhalli), a.m.k. 1:50 (2%), skal vera á öllum flötum skábrauta utanhúss.
    Yfirborðsvatni skal veitt til hliðar og tryggt að ekki myndist svell á láréttum flötum í og við
    skábrautir. Þar sem því verður við komið skal setja snjóbræðslu undir yfirborð ef skábrautin er
    utanhúss og þá undir allri skábrautinni og nánasta umhverfi hennar.
9. Við hliðar skábrauta skal vera kantur (upphækkun) minnst 40 mm að hæð nema handrið sé þannig
    frágengið að hjólastóll geti ekki runnið út af skábrautinni.
10. Handrið skal vera beggja vegna við skábrautir með handlistum í 0,70 m og 0,90 m hæð. Ekki er þörf
á handriðum á skábrautum sem jafna minni hæðarmun en 0,25 m og eru með minni halla en 1:20.
11. Handlisti skal ná 300 mm fram fyrir báða enda skábrautar og/eða palls.
12. Hæðarmismun við skábrautir skal auðkenna fyrir sjónskerta og blinda.
13. Lýsing skábrautar skal henta aðstæðum á svæðinu og fyrirhugaðri umferð.
Mannvirkjastofnun skal gefa út leiðbeiningar um framkvæmd þessarar greinar.]1)^


1) Rgl. nr. 350/2013, 16. gr.
2) Rgl. nr. 280/2014, 14. gr.

### 6.4.12. gr. [Lyftur og lyftupallar.

```
Meginreglur: Eftirfarandi meginreglur gilda um lyftur og lyftupalla:
```
1. Lyftur skulu vera í mannvirkjum, öðrum en einbýlishúsum, raðhúsum og parhúsum, í samræmi við
    ákvæði þessarar reglugerðar. Kröfurnar eru lágmarkskröfur og ber hönnuðum ávallt að meta þörf
    fyrir lyftur í mannvirki umfram lágmarkskröfur með hliðsjón af fyrirhugaðri notkun.
2. Aðgengi milli hæða í nýbyggingum skal ekki leysa á annan hátt en með stigum og stokkalyftum. Í
    áður byggðu húsnæði, þar sem erfitt er að koma fyrir stokkalyftu, má leysa aðgengi milli hæða með
    hjólastólapallslyftu, stigalyftu fyrir hjólastól eða sætislyftu sem komið er fyrir í stiga. Þá skulu þær
    þannig gerðar að notandi geti nýtt sér búnaðinn án aðstoðar. [Umfang flatarins (virks svæðis) á
    hjólastólapallslyftu skal vera minnst 0,90 x 1,40 m og á stigalyftu fyrir hjólastól minnst 0,80 x 1,20
    m.]2)
3. Staðsetja ber lyftur þannig að nýting þeirra verði sem best með tilliti til umferðar innan bygg-
    ingarinnar. Greið leið skal vera að lyftum og merkingar sem vísa til þeirra skulu vera fullnægjandi
    að fjölda og gerð. Lyftur til fólksflutninga og aðkoma að þeim skulu þannig hannaðar og frágengnar
    að þær henti til notkunar fyrir þá einstaklinga sem taldir eru upp í 6.1.2. gr. Hindrunarlaust
    umferðarmál dyraops að lyftu skal að lágmarki vera [0,80 m að breidd og 2,00 m]2) að hæð.
4. Minnst ein lyfta skal vera í öllum byggingum sem eru tvær eða fleiri hæðir og hýsa opinbera
    starfsemi, hótel, samkomuhús, veitingastaði eða annað þjónustuhúsnæði s.s. skrifstofur, þjónustu-
    rými iðnaðarhúsa og verslanir svo og starfsemi sem almenningur hefur aðgang að.
5. Í öllum byggingum sem eru þrjár hæðir eða hærri skal minnst vera ein lyfta. Ekki þarf þó lyftu í
    þriggja hæða íbúðarhús ef hvergi í byggingunni er meira en ein hæð milli aðalaðkomuleiðar og
    inngangs annars vegar og inngangs að íbúð hins vegar, t.d. ef bygging stendur í halla og
    aðalinngangur er á miðhæð. [Einnig er heimilt að víkja frá kröfu um lyftu í þriggja hæða íbúðarhúsi
    með fjórum íbúðum eða færri í þegar byggðu hverfi. Slíkt er þó eingöngu heimilt þegar um
    nýbyggingu er að ræða á lítilli lóð. Skilyrði er að krafa um lyftu leiði til verulegrar óhagkvæmni
    sökum þess að rýmisþörf hennar sé verulega mikil borin saman við annað rými íbúðarhússins. Skal
    hönnuður rökstyðja slíkt skriflega í greinargerð.]2)
6. Í byggingum sem eru átta hæðir eða hærri skulu minnst vera tvær lyftur. Leyfisveitandi getur gert
    frekari kröfur um lyftur þar sem aðstæður gefa tilefni til.
7. Lyftur skv. 4.-6. lið skulu vera með innanmál minnst 1,10 m x 2,10 m og burðargetu að lágmarki
    1.000 kg. [Þó er heimilt í þriggja hæða íbúðarhúsi að hafa minni lyftu að því tilskildu að hún henti
    til notkunar fyrir fólk í hjólastól. Sama gildir um lyftur í átta hæða íbúðarhúsi eða hærra að því
    tilskildu að a.m.k. ein lyfta uppfylli kröfur 1. málsl. Þegar vikið er frá kröfum 1. málsl. skal
    burðargeta lyftu vera að lágmarki 630 kg.]2)
8. Séu fleiri lyftur til fólksflutninga innan mannvirkis en lágmarkskröfur þessarar reglugerðar kveða á
    um, skal stærð þeirra vera þannig að þær henti til notkunar fyrir fólk í hjólastól [og burðargeta þeirra
    vera að lágmarki 630 kg.]2)
9. Lyftur skulu þjóna hverri hæð bygginga.
10. Lyftur má ekki nota í eldsvoða nema þær séu sérstaklega hannaðar og byggðar til slíkra nota. Skal
skýrri og áberandi aðvörun um að slík notkun sé óheimil komið fyrir við lyftudyr.
_Viðmiðunarreglur:_ Eftirfarandi viðmiðunarreglur gilda um lyftur og lyftupalla:
1. Lyfta skal staðnæmast á hæð undir aðalinngangshæð þar sem eru bílgeymslur, almennar geymslur,
þvottahús eða önnur starfsemi. Sama gildir um ris og annað þakrými séu þar íbúðir, starfsemi eða
geymslur.
2. Þegar lyftudyr opnast skal það gefið til kynna með hljóði. Hljóðið getur verið hljóðmerki eða töluð
skilaboð. Staðsetning lyftu á hæð skal tilgreind með hljóð- og ljósmerki, bæði í lyftu og framan við
lyftu.
3. Á minnst einum vegg í lyftu skal vera handlisti í hæfilegri hæð.
4. Hnappur við lyftudyr skal vera í 0,70 m til 1,20 m hæð frá gólfi. Gerð hnappa og fyrirkomulag skal
vera skv. leiðbeiningum Mannvirkjastofnunar.
5. Hnappaborð í lyftu skal staðsetja minnst 0,50 m frá innhorni og í minnst 0,70 m og mest 1,20 m hæð
frá gólfi og skal gerð þeirra vera í samræmi við leiðbeiningar Mannvirkjastofnunar.
6. [Hindrunarlaust athafnasvæði fyrir hjólastóla og sjúkraflutninga framan við lyftu skal vera minnst
1,80 m að breidd meðfram lyftudyrum og lengd þess minnst 2,00 m. Þegar um er að ræða


```
íbúðarhúsnæði allt að þremur hæðum skal athafnasvæðið þó minnst vera 1,50 m að breidd meðfram
lyftudyrum og lengd þess minnst 1,50 m.]2)
```
7. Sé gert ráð fyrir að samskipti við lyftunotanda, sem hefur ýtt á neyðarhnapp, fari fram í gegnum
    samtalskerfi sem tengir lyftuklefa við þjónustumiðstöð skal samtalskerfið vera þannig að ljós kvikni
    þegar upplýsingar um neyðarkall eru mótteknar.
8. [...]2)
Mannvirkjastofnun skal gefa út leiðbeiningar um framkvæmd þessarar greinar.]1)
1) Rgl. nr. 350/2013, 17. gr.
2) Rgl. nr. 280/2014, 15. gr.

[...]1)
1) Rgl. nr. 350/2013, 18. gr.

## 6.5. KAFLI Handrið og handlistar.

### 6.5.1. gr. Almennt.

Handrið skal vera á öllum svölum bygginga, stigum, tröppum, pöllum, [skábrautum]1) og annars staðar
þar sem hætta er á falli.
Handrið og handlistar skulu vera af fullnægjandi efnisgæðum og styrk og uppfylla allar kröfur til
burðarþols og endingar sem fram koma í þessari reglugerð og þeim stöðlum sem hún vísar til. Handrið skal
hanna þannig að það verji fólk falli og að ekki séu möguleikar á að klifra í því.
Handrið/handlistar skulu vera báðum megin á öllum stigum/tröppum [og skábrautum]1). [Víkja má frá
þessu í íbúðarhúsnæði ef lyfta er í húsinu og stiginn liggur að vegg.]2) Á stiga eða tröppu sem er 0,9 m breið
[eða mjórri]1), sbr. 6.4.8. gr., og liggur að vegg er þó heimilt að hafa eitt handrið/handlista. [Einnig er heimilt,
í byggingum þar sem ekki er gerð krafa um algilda hönnun, að sleppa öðrum handlista í stigum sem eru
mjórri en 1,30 m og liggja að vegg, ef sýnt er fram á að unnt sé að koma handlista fyrir síðar þannig að
uppfylltar séu kröfur um lágmarksbreidd stiga.]3)
Mesta bil milli handriða í stigum/tröppum/skábrautum má vera 2,70 m. Fari breiddin yfir það skal bæta
við auka handlistum.
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 1173/2012, 23. gr.
2) Rgl. nr. 360/2016, 10. gr.
3) Rgl. nr. 350/2013, 19. gr.

### 6.5.2. gr. Frágangur handlista.

Handlistar bygginga skulu vera beggja vegna við skábrautir í 0,70 m og 0,90 m hæð og þola þá áraun
sem vænta má að þeir verði fyrir.
Hæð handlista í stigum og tröppum bygginga skal vera á bilinu 0,80 m - 0,90 m. Hæð handlista í tröppum
mælist frá tröppunefi og lóðrétt að efri brún handlista.
Handlisti skal ná minnst 0,30 m fram fyrir neðsta stigaþrep og 0,30 m upp fyrir efsta stigaþrep og ganga
skal þannig frá endum hans að ekki sé hætta á slysum. Handlisti umhverfis stigapípu skal vera heill og óslitinn
frá neðsta þrepi að því efsta. Gagnstæður handlisti skal vera heill og óslitinn á milli hæða, nema þar sem dyr
liggja að stigapalli.
Þar sem handrið er í 0,90 m hæð má sleppa sérstökum handlista, að því tilskildu að efri brún handriðsins
nýtist sem handlisti.
Fjarlægð handlista frá vegg eða handriði skal ekki minni en 50 mm. Handlisti má ekki vera innfelldur í
vegg. Hann skal þannig frágenginn að auðvelt sé að grípa um hann og festing hans við vegg eða handrið, á
að vera þannig að fólk þurfi ekki að sleppa handlistanum þar sem hann er festur.
Þar sem krafist er algildrar hönnunar skal handlisti vera afgerandi og vel sýnilegur fólki með skerta sjón.
Verði óhjákvæmilegt rof á handlista skal við enda hans koma fyrir merki sem gefur sjónskertum til kynna rof
hans.
Mannvirkjastofnun skal gefa út leiðbeiningar um framkvæmd þessarar greinar.

### 6.5.3. gr. Frágangur handriðs.

Þannig skal gengið frá handriðum bygginga að fullt öryggi sé tryggt. [Op í handriði mega ekki vera
meira en 89 mm að breidd upp að 0,80 m hæð frá gólfi eða frambrún þreps/palls.]1) Við þrep skal gæta þess


sérstaklega að bil milli handriðs og þreps sé hvergi meira en 89 mm. Sama gildir um bil milli handriðs og
stigapalls, svala o.þ.h. sem og þar sem handrið kemur að vegg.
Sé handrið utanáliggjandi skal bil milli handriðs og stiga eða svalaplötu ekki vera meira en 50 mm.
Séu handrið gerð með láréttum eða hallandi rimlum, sem gefa möguleika á klifri, skal klæða slík handrið.
Klæðning skal ná í a.m.k. 0,80 m hæð að innanverðu, frá gólfi eða frambrún þreps eða palls.
[Á öllum glerhandriðum skal vera samfelldur handlisti með fullnægjandi festingum eða annar frágangur
sem tryggir fullnægjandi fallvörn ef glerið brotnar.]2)
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 350/2013, 20. gr.
2) Rgl. nr. 1173/2012, 24. gr.

### 6.5.4. gr. Hæð handriðs.

Hæð handriða í stigum og tröppum byggingar skal bæði mæla frá fremstu brún þreps og frá yfirborði
stigapalls að efri brún handriðs.
[Handrið innan íbúðar skal minnst vera 0,90 m að hæð. Handrið stigapalla, stiga og trappa utan íbúða
skulu aldrei vera lægri en 0,90 m. Þar sem ljósop stigapípu er breiðara en 0,30 m eða stigi snúinn skal handrið
vera minnst 1,20 m á 3. hæð byggingar og ofar. Handrið veggsvala skulu vera minnst 1,10 m að hæð, nema
á hæðum ofan 2. hæðar, þar sem hæð handriðs skal vera minnst 1,20 m.]1)
Þar sem aðalinngangur íbúðar er um svalagang skal handrið svalaganga ekki vera lægra en 1,20 m.
Handrið á útitröppum skulu vera í samræmi við kröfur reglugerðarinnar um hæð annarra handriða og
aldrei vera lægri en 0,90 m. [Þar sem ekki er fallhætta til hliðar í útitröppum er gerð krafa um handlista og
skal hann aldrei vera lægri en 0,90 m.]1)
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 350/2013, 21. gr.

### 6.5.5. gr. Vörn gegn slysum á börnum.

Innan íbúða, frístundahúsa o.þ.h, skal handrið stiga þannig gert að hægt sé að setja hlið eða grind
tímabundið efst og neðst í stigann, til að hindra að börn geti fallið niður stigann.

## 6.6. KAFLI Skilti, leiðbeiningar, handföng o.fl. vegna algildrar hönnunar.

### 6.6.1. gr. [Almennar kröfur.

_Meginreglur:_ Eftirfarandi meginreglur gilda um merkingar, leiðbeiningar, handföng o.fl.:
1.Innan bygginga þar sem gerð er krafa um algilda hönnun skulu skilti og aðrar leiðbeiningar í
umferðarleiðum vera eins einfaldar og auðlesnar og framast er unnt. Litamunur leturs og
grunnflatar skilta skal vera afgerandi svo lestur sé auðveldur sjónskertum. Upplýsingar skulu
einnig vera skráðar með punktaletri eða þannig framsettar að blindir hafi aðgang að þeim
upplesnum.
2.Öll handföng, rofar, tenglar, stýringar, stillingar, læsingar o.þ.h. innan bygginga þar sem krafist er
algildrar hönnunar skulu vera einfaldar að gerð og einfaldar í notkun og þannig gerðar og þannig
staðsettar að þær henti sem fjölbreyttustum hópi fatlaðra einstaklinga. Handföng skulu vera þannig
gerð að auðvelt sé að taka á þeim og stjórna.
3.Á snyrtingum og baðaðstöðu fatlaðra á vinnustöðum eða í opinberum byggingum skulu blöndunar-
tæki vera þannig að hægt sé að stjórna þeim með annarri hendi og í baðaðstöðu skulu tækin vera
með hitastýringu.
_Viðmiðunarreglur:_ Eftirfarandi viðmiðunarreglur gilda um skilti, leiðbeiningar, handföng o.fl.:
1.Handföng, stýringar, rofar og slíkur búnaður í byggingum þar sem krafist er algildrar hönnunar skal
almennt staðsettur á bilinu frá 0,70 m til 1,20 m ofan við frágengið gólf.
2.Rafmagnstenglar í byggingum sem hannaðar eru á grundvelli algildrara hönnunar skulu almennt ekki
hafðir nær innhorni en 0,50 m.
Mannvirkjastofnun skal gefa út leiðbeiningar um framkvæmd þessarar greinar.] 1)
1) Rgl. nr. 350/2013, 22. gr.


## 6.7. KAFLI Íbúðir og íbúðarhús.

### 6.7.1. gr. [Almennar kröfur til íbúða.

Hver einstök íbúð skal sérstaklega afmörkuð með gólfi, lofti og veggjum ásamt hurðum og gluggum,
sem hver um sig uppfyllir ákvæði reglugerðar þessarar um hljóðvist, loftræsingu, eldvarnir og
varmaeinangrun.
Íbúð skal hafa að lágmarki eitt íbúðarherbergi, eldunaraðstöðu og baðherbergi. Öll slík rými innan íbúðar
skulu tengd innbyrðis og ekki skal þurfa að fara um sameign á milli rýmanna. Íbúð skal tilheyra geymslurými
og þvottaaðstaða í séreign eða sameign. Íbúð í fjölbýlishúsi skal fylgja geymsla fyrir barnavagna og hjól,
sameiginleg eða í séreign.
Öll rými íbúða, sbr. 2. mgr., skulu vera nægjanlega stór þannig að þar rúmist innréttingar af þeim gerðum
sem henta stærð íbúða. Hönnuður skal rökstyðja skriflega að rýmið sé fullnægjandi að stærð miðað við
áætlaðan fjölda íbúa.
Í baðherbergjum skulu vera salerni, baðaðstaða og handlaug. Hreinlætistækjum má koma fyrir í fleiri en
einu herbergi og skal þá handlaug vera í þeim herbergjum þar sem eru salerni. Aðkoma að snyrtingu eða
baðherbergi íbúðar skal ekki vera frá svefnherbergi, nema annað baðherbergi eða snyrting sé í íbúðinni.
Aðkoma að öðrum rýmum íbúðar skal ekki vera um baðherbergi eða snyrtingu, nema aðkoma að
þvottaherbergi/-aðstöðu.
Anddyri skal vera í íbúðum. Heimilt er að sleppa anddyri ef hönnuður sýnir fram á að kröfur um
hljóðvist, loftræsingu og eldvarnir séu uppfylltar og að öryggi vegna vindálags sé tryggt.
Í hverju íbúðarherbergi skal vera opnanlegur gluggi. Svefnherbergi íbúðar skulu ekki vera hvert inn af
öðru og er óheimilt að hafa einu aðkomuna að öðrum íbúðarherbergjum í gegnum svefnherbergi.
Sérgeymslur skulu ekki vera sameiginlegar þvottaherbergjum/-aðstöðu íbúða. Sameiginleg geymsla má
vera í tvennu lagi og aðgengi um sameign allra eða utan frá. Aðgengi að geymslu fyrir barnavagna um
sameiginlega bílgeymslu er óheimilt. Aðgengi að reiðhjólageymslu um sameiginlega bílgeymslu er heimilt
ef umferðarleið að reiðhjólageymslu er aðskilin umferðarleiðum ökutækja.
Óheimilt er að hafa sjálfstæða íbúð í þakrými þar sem eingöngu eru þakgluggar.
Í nýbyggingum og við endurbyggingu skal gert ráð fyrir aðstöðu, frágangi og búnaði vegna móttöku
rafrænna upplýsinga.
Í hverri íbúð skulu vera reykskynjari og slökkvitæki.
[Í nýbyggingum og við endurbyggingu skal gert ráð fyrir tengibúnaði vegna hleðslu rafbíla við hvert
bílastæði.]2)
Mannvirkjastofnun skal gefa út leiðbeiningar um framkvæmd þessarar greinar.]1)
1) Rgl. nr. 360/2016, 11. gr.
2) Rgl. nr. 669/2018, 4. gr.

### 6.7.2. gr. [Lofthæð og birtuskilyrði.

Þess skal gætt að íbúðarhús hafi eðlileg tengsl við útivistarsvæði á lóð og staðsetning vistarvera taki mið
af dagsbirtu og útsýni.
Lofthæð í íbúðarherbergjum og eldhúsi skal vera a.m.k. 2,50 m að innanmáli mælt frá fullfrágengnu
gólfi að fullfrágengnu lofti. Heimilt er að víkja frá þessu ef meðalhæð herbergis er minnst 2,20 m og lofthæð
minnst 2,50 m í að minnsta kosti 2/3 hluta þess. Í þakherbergjum og kvistherbergjum íbúða má meðalhæð
minnst vera 2,20 m, enda sé lofthæðin minnst 2,50 m í að minnsta kosti þriðjungi herbergis.
Samanlagt ljósop glugga hvers íbúðarherbergis skal ekki vera minna en sem svarar til 1/10 af gólffleti
þess, þó aldrei minna en 1 m².
Íbúðir skulu njóta fullnægjandi birtuskilyrða og loftskipta.
Í breiðum (djúpum) byggingum ber að huga sérstaklega að aukinni lofthæð og því að dagsbirtu gæti
innan íbúðar.
Mannvirkjastofnun skal gefa út leiðbeiningar um framkvæmd þessarar greinar.]1)
1) Rgl. nr. 360/2016, 12. gr.

### 6.7.3. gr. [Íbúðir hannaðar á grundvelli algildrar hönnunar.

```
Íbúðir sem eru hannaðar á grundvelli algildrar hönnunar skulu uppfylla eftirfarandi kröfur:
a. Í a.m.k. einu svefnherbergi skal vera hindrunarlaust athafnarými ekki minna en 1,50 m að þvermáli
við rúm og skáp, en ekki minna en 1,30 m í íbúðum minni en 55 m².
```

b. Í stofu skal vera hindrunarlaust athafnarými sem er ekki minna en 1,50 m að þvermáli, en ekki minna
en 1,30 m í íbúðum minni en 55 m².
c. Hindrunarlaus umferðarleið skal vera að opnanlegum glugga í íbúðarherbergjum skv. a- og b-lið.
d. Athafnarými framan við eldhúsinnréttingu skal ekki vera minna en 1,50 m að þvermáli, en ekki
minna en 1,30 í íbúðum minni en 55 m², eða sýnt fram á að unnt sé að breyta innréttingunni á þann
veg.
e. Stærð þvottaherbergis/-aðstöðu skal vera nægjanleg og grunnflötur þannig skipulagður að hægt sé
að koma við hindrunarlausu snúningssvæði, a.m.k. 1,50 m að þvermáli en a.m.k. 1,30 m í íbúðum
minni en 55 m².
f. Tryggja skal aðgengi hreyfihamlaðra að geymslum.
A.m.k. eitt baðherbergi í íbúðum sem hannaðar eru á grundvelli algildrar hönnunar skal hannað þannig
að það uppfylli eftirfarandi kröfur og skal hönnuður sýna fram á með greinargerð og/eða teikningu að það sé
innréttanlegt á auðveldan hátt þannig að þær séu uppfylltar:
a. Stærð baðherbergis skal vera nægjanleg og grunnflötur þannig skipulagður að hægt sé að koma við
hindrunarlausu snúningssvæði, a.m.k. 1,50 m að þvermáli, en a.m.k. 1,30 m í íbúðum minni en 55
m². Jafnframt skal vera unnt að koma við hindrunarlausu svæði, a.m.k. 0,90 m breiðu, öðrum megin
salernis og a.m.k. 0,20 m að breidd hinum megin.
b. Mögulegt skal vera að koma fyrir þreplausu sturtusvæði.
c. Gerð og frágangur veggja við sturtu- og salernissvæði skal vera þannig að hægt sé að koma fyrir
nauðsynlegum stuðningsbúnaði.
d. Hurð skal opnast út eða vera rennihurð.
Mannvirkjastofnun skal gefa út leiðbeiningar um framkvæmd þessarar greinar.]1)^
1) Rgl. nr. 360/2016, 13. gr.

### 6.7.4. gr. Íbúðir í kjallara og á jarðhæð.

Óheimilt er að hafa sjálfstæða nýja íbúð þar sem útveggir íbúðar eru niðurgrafnir nema að uppfylltum
öllum eftirfarandi skilyrðum:
a. [Minnst ein hlið íbúðarrýmis skal ekki vera niðurgrafin, þ.e. frágengið yfirborð jarðvegs skal vera
neðar en gólfkóti íbúðarinnar.]1)
b. Óniðurgrafin hlið skal snúa móti suðaustri, suðri, suðvestri eða vestri og þar skal vera stofa
íbúðarinnar.
c. Lengd óniðurgrafinnar hliðar skal minnst vera 25% af lengd þeirra veggflata sem afmarka íbúðina.
d. Ákvæði 2. mgr. skulu uppfyllt hvað varðar öll niðurgrafin íbúðarherbergi íbúðar.
Heimilt er að stakt íbúðarherbergi sé niðurgrafið ef yfirborð frágengins jarðvegs utan útveggjar þess er
[að hámarki]1) 0,5 m ofan við gólfplötu við gluggahlið og gluggahliðin er ekki nær akbraut en 3,0 m.
Slík íbúðarherbergi og önnur stök íbúðarherbergi skulu fullnægja kröfum reglugerðar þessarar um
íbúðarherbergi að því er varðar glugga, björgunarop, lofthæð, stærð o.fl.
Allar aðrar kröfur til íbúða sem fram koma í reglugerð þessari gilda um íbúðir sem falla undir 1. mgr.,
þ.m.t. eru kröfur um birtuskilyrði, loftræsingu og flóttaleiðir.
Hönnuði ber að gera sérstaka grein fyrir því að ekki sé rakaþrýstingur á niðurgrafna veggi og gólf. Að
öðrum kosti skal hann gera sérstaka grein fyrir rakavörn og þéttleika niðurgrafinna veggja og gólfa.
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 1173/2012, 26. gr.

### 6.7.5. gr. [Votrými.

Gólf í votrými skal vera vatnshelt með niðurfalli og halla að niðurfalli. Ekki er heimilt að hafa niðurfall
í gólfi votrýmis aflokað, t.d. inni í sökkli innréttingar. Gólf skal þannig frágengið að ekki sé hætta á hálku í
bleytu.
Baðherbergi, snyrtingar og þvottaherbergi/-aðstaða íbúða skulu uppfylla kröfur til votrýma og skulu þau
loftræst skv. ákvæðum 10.2. kafla.
Loft og veggir í votrýmum skulu þannig gerðir að þeir þoli gufu og þann raka sem vænta má að myndist
í votrýminu]1)
1) Rgl. nr. 360/2016, 14. gr.

### 6.7.6. gr. [Svalir og svalaskýli.

```
Svalir skulu vera öruggar og henta til fyrirhugaðra nota.
```

Við hönnun svalaskýla skal gera grein fyrir því hvernig fullnægjandi loftræsing er tryggð í þeim rýmum
sem lokast af vegna svalaskýlisins. Jafnframt skal hönnuður gera grein fyrir opnunarbúnaði glugga
svalaskýlisins.]1)
1 ) Rgl. nr. 360/2016, 15. gr.

[...]1)
1) Rgl. nr. 360/2016, 16. gr.

## 6.8. KAFLI Byggingar til annarra nota en íbúðar.

### 6.8.1. gr. Almennt.

Ákvæði 6.8. kafla gilda almennt um byggingar til annarra nota en íbúðar, þ.m.t. þær byggingar sem falla
undir 6.9., 6.10. og 6.11. kafla.
Kröfur til íbúðarhúsa ná einnig til bygginga sem ætlaðar eru til annarra nota að svo miklu leyti sem við
á.
Öll rými innan bygginga sem falla undir þennan hluta reglugerðarinnar skulu henta fyrirhugaðri
starfsemi í byggingunni og þau þannig gerð að uppfylltar séu allar kröfur um vinnuvernd, hollustuhætti og
öryggi og séu hagkvæm í rekstri og viðhaldi. Atvinnuhúsnæði skal uppfylla lög um aðbúnað, hollustuhætti
og öryggi á vinnustöðum og reglugerðir og reglur sem settar hafa verið samkvæmt þeim lögum, sbr. m.a.
reglur Vinnueftirlits ríkisins um húsnæði vinnustaða. Þá skal uppfylla ákvæði í reglugerð um hollustuhætti
eftir því sem við á.
Í byggingum sem falla undir þennan hluta reglugerðarinnar skal í hverjum eignarhluta séð fyrir
fullnægjandi fjölda snyrtinga og ræstiklefa.
Flutningaleiðir fyrir aðföng og úrgang innan og við byggingar sem falla undir þennan kafla skulu vera
vel skipulagðar með greiðan aðgang að sorpgeymslu eða sorpgámum.
[Við hönnun slíkra bygginga og við endurbyggingu skal í hönnunargögnum gerð grein fyrir fjölda
bílastæða þar sem hleðsla rafbíla er möguleg. [Lágmarksfjöldi slíkra stæða skal vera samkvæmt töflu 6.05
og miðast við hver heildarfjöldi stæða er við byggingu. Tengibúnaður vegna hleðslu rafbíla skal vera við slík
stæði.

```
Tafla 6.05 Lágmarksfjöldi bílastæða þar sem hleðsla rafbíla er möguleg fyrir byggingar
til annara nota en íbúðar.
Heildarfjöldi stæða við byggingu Lágmarksfjöldi stæða þar sem hleðsla
rafbíla er möguleg
```
```
1 – 5 1
6 – 10 2
11 – 15 3
16 – 20 4
```
Síðan skal bæta við að lágmarki einu stæði þar sem tengibúnaður vegna hleðslu rafbíla er til staðar fyrir
hver 5 stæði. Að auki skal tengibúnaður vegna hleðslu rafbíla vera til staðar við öll bílastæði fyrir
hreyfihamlaða.]^2 )
Mannvirkjastofnun skal gefa út leiðbeiningar um framkvæmd þessarar greinar.]1)
1) Rgl. nr. 669/2018, 5. gr.
2 ) Rgl. nr. 1278 /201 8 , 27. gr.

### 6.8.2. gr. [Lofthæð og birtuskilyrði.

Í atvinnuhúsnæði skal lofthæð vera a.m.k. 2,50 m að innanmáli frá fullfrágengnu gólfi að fullfrágengnu
lofti nema fyrirhuguð starfsemi sé þess eðlis að þörf sé á meiri lofthæð.
Við staðsetningu rýma skal tekið mið af dagsbirtu og útsýni eftir því sem starfsemin gefur tilefni til.]1)
1) Rgl. nr. 350/2013, 32. gr.

### 6.8.3. gr. Algild hönnun snyrtinga og baðherbergja.

Í byggingum sem falla undir þennan kafla og eru hannaðar á grundvelli algildrar hönnunar, skulu a.m.k.
eitt af hverjum tíu baðherbergjum og/eða snyrtingum á hverri hæð vera fyrir hreyfihamlaða [þó aldrei færri
en eitt]1). Snyrtingarnar skulu taldar með í heildarfjölda snyrtinga hverrar byggingar og uppfylla eftirfarandi
kröfur:


a. Stærð, grunnflötur og innrétting rýmis skal vera þannig að hindrunarlaust snúningssvæði, 1,80 m að
þvermáli, sé framan við salerni og einnig sé hindrunarlaust svæði, minnst 0,90 m breitt, beggja vegna
salernis. Armstoðir skulu vera beggja vegna salernis.
b. Undir handlaug skal vera nægjanlegt hindrunarlaust svæði svo hægt sé að komast að handlauginni í
hjólastól.
c. Sturtusvæði skal vera þreplaust og minnst 1,60 m x 1,30 m að stærð. Sturtuhaus skal vera
hæðarstillanlegur. Svæðið skal vera með vegghengdum stuðningsslám/búnaði.
d. Gólf og veggir skulu vera með sýnilegum og skýrum litamun. Sama gildir um litamun fasts búnaðar
við gólf og veggi.
Í atvinnuhúsnæði skal a.m.k. eitt baðherbergi og/eða snyrting á hverri hæð uppfylla kröfur 1. mgr. um
aðgengi beggja vegna salernis. Koma skal fyrir fleiri snyrtingum fyrir hreyfihamlaða á hæðinni ef vegalengd
frá vinnustöð að snyrtingu er meiri en 25 m.
Séu fleiri en ein snyrting á hverri hæð atvinnuhúsnæðis er heimilt að þær séu með aðgengi að salerni frá
sitt hvorri hlið. Slíkar snyrtingar skulu vera með a.m.k. 0,90 m breiðu, hindrunarlausu svæði öðru megin
salernis og hinu megin, þ.e. á þeirri hlið sem handlaugin er, skal vera samsvarandi svæði, a.m.k. 0,50 m að
breidd. Fjarlægð milli handlaugar og salernis skal vera slík að hægt sé að ná til blöndunartækja af salerninu.
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 1173/2012, 34. gr.

### 6.8.4. gr. Fjöldi og gerð snyrtinga.

[Í skólum, samkomuhúsum, veitingastöðum og öðrum byggingum sem almenningur hefur aðgang að og
þar sem fólk safnast saman innan bygginga skal fjöldi salerna og handlauga vera að lágmarki skv. töflu 6.06.
Um salerni á vinnustöðum gilda reglur Vinnueftirlits ríkisins um húsnæði vinnustaða. Heilbrigðisnefnd getur
gert ítarlegri kröfur.

```
Tafla 6.06 Fjöldi salerna og handlauga.
Fjöldi gesta Fjöldi salerna Fjöldi handlauga
1 - 15 1 1
15 - 30 2 2
31 - 55 3 3
Fjöldi tækja skal aukinn um eitt fyrir hverja byrjaða 25 gesta fjölgun.
```
Heimilt er, þar sem salerni eru aðskilin fyrir konur og karla, að fækka salernum fyrir karla og setja í
staðinn þvagskálar. Í slíkum tilvikum skal þó aldrei fækka salernum fyrir karla um meira en þriðjung. Fjöldi
tækja fyrir konur þar sem salerni eru aðskilin skal að lágmarki vera skv. töflu 6.06. Þar sem gera má ráð fyrir
miklu tímabundnu álagi skal auka fjölda tækja til samræmis við áætlaða þörf.
Heimilt er að víkja frá ákvæðum um lágmarksfjölda í töflu 6.06 þegar fjöldi gesta er umfram 130 og
skulu hönnuðir þá gera grein fyrir forsendum heildarfjölda salerna í greinargerðum sínum.
Hvert salerni skal vera í læsanlegu, lokuðu rými. Veggir skulu að jafnaði þannig frágengnir að hvorki sé
bil við gólf né við frágengið loft rýmisins. Kröfur þessarar greinar eiga einnig við um breytingu á þegar
byggðu húsnæði.
Gólf snyrtinga skulu uppfylla kröfur til votrýma og þannig frágengin að ekki sé hætta á hálku í bleytu.]1)^
1) Rgl. nr. 1173/2012, 35. gr

### 6.8.5. gr. Kaffi- og mataraðstaða á vinnustöðum.

Kaffi- og mataraðstaða á vinnustað skal uppfylla kröfur Vinnueftirlits ríkisins og heilbrigðisnefndar
viðkomandi svæðis. Staðsetning slíks rýmis skal vera í eðlilegu samhengi við vinnurými. Ekki skal vera beint
aðgengi úr eldhúsi eða matsal að salerni.
Um glugga og almenn birtuskilyrði svo og um gæði kaffi- og mataraðstöðu á vinnustöðum almennt skal
taka mið af kröfum til íbúðarrýma og reglum Vinnueftirlits ríkisins um húsnæði vinnustaða.

### 6.8.6. gr. Búningsherbergi og baðaðstaða á vinnustöðum.

Búningsherbergi og baðaðstaða innan bygginga á vinnustöðum skal vera í samræmi við kröfur
Vinnueftirlits ríkisins og heilbrigðiseftirlits. Staðsetning þessara rýma skal vera í eðlilegum tengslum við
vinnurými.


Baðaðstaða á vinnustöðum skal uppfylla kröfur til votrýma. Baðaðstaða og búningsherbergi skulu
aðskilin nema bæði rýmin uppfylli kröfur til votrýma.
Gólf baðherbergja og baðaðstöðu á vinnustöðum skulu uppfylla kröfur til votrýma og skulu þannig
frágengin að ekki sé hætta á hálku í bleytu.
[Í búningsaðstöðu vinnustaðar þar sem gerð er krafa um algilda hönnun skal vera hindrunarlaust
athafnarými sem er a.m.k. 1,80 m að þvermáli.]1)
Um fjölda sturta og handlauga í tengslum við búningsherbergi starfsmanna skal fylgja ákvæðum í reglum
um húsnæði vinnustaða.
1) Rgl. nr. 350/2013, 33. gr.

## 6.9. KAFLI Samkomuhús, verslunarhúsnæði, iðnaðarhúsnæði, skólar o.fl.

### 6.9.1. gr. Samkomuhús.

Ákvæði 6.9. kafla gilda um þær byggingar sem hafa samheitið samkomuhús en til þeirra teljast m.a.
félagsheimili, leikhús, kvikmyndahús, veitingastaðir, byggingar með fundarsölum, sýningarsölum,
fyrirlestrarsölum, íþróttasölum og veitingasölum o.s.frv. Enn fremur kirkjur, safnaðarheimili og aðrar
byggingar með sambærilega notkun.
Samkomusalir í samkomuhúsum skulu eftir því sem við á vera búnir tónmöskvakerfi eða öðru
sambærilegu kerfi m.t.t. heyrnarskertra.
Í hverju samkomuhúsi skal vera rými fyrir hjólastóla meðal áhorfendasæta er nemur a.m.k. 1% af
sætafjölda, þó aldrei færri en eitt sæti.

### 6.9.2. gr. Verslunar-, skrifstofu- og iðnaðarhúsnæði.

Verslunar-, skrifstofu- og iðnaðarhúsnæði skal þannig hannað og byggt að það henti vel til þeirra nota
sem því er ætlað og að auðvelt sé að breyta innra fyrirkomulagi.

### 6.9.3. gr. Skólar.

Flatarmál og rúmmál hefðbundinna stofa í skólum, leikskólum og öðrum samsvarandi byggingum, þ.m.t.
frístundaheimilum, skal vera í eðlilegu samræmi við fjölda nemenda/barna og starfsmanna.
Almennt skal miðað við að leikrými fyrir hvert barn sé minnst 3,0 m² á leikskólum og öðrum
sambærilegum stöðum þar sem börn eru vistuð.
Rými fyrir hvern nemanda í hefðbundnum skólastofum skal minnst vera 6,0 m³. Um flatarmál skólastofa
gilda ákvæði reglugerðar um gerð og búnað grunnskólahúsnæðis og skólalóða.
Í skólum skal komið fyrir læsanlegum skápum fyrir lyf og hættuleg efni.
Ekki er heimilt að hafa kennslurými í skólahúsnæði og öðrum byggingum niðurgrafin. Heimilt er að
hafa önnur íverurými innan skólahúsnæðis niðurgrafin ef uppfylltar eru kröfur 6.7.4. gr.til íbúðarhúsnæðis.

## 6.10. KAFLI Hótel, gististaðir, heimavistir, stúdentagarðar, hjúkrunarheimili o.þ.h.

### 6.10.1. gr. Almennt.

Ákvæði 6.10. kafla gilda fyrir húsnæði þar sem rekin er gististarfsemi, svo sem hótel, gistiheimili,
gistiskála og hvers kyns dvalarheimili og heimavistir, þ.m.t. stúdentagarða, hjúkrunarheimili, hvíldar- og
hressingarheimili, dvalarheimili og sjúkrahús.
Stærð og fjöldi lyfta skal taka mið af starfseminni, en þó ávallt uppfylla lágmarkskröfur þessarar
reglugerðar um lyftur.
Um stærð svala gilda ákvæði 6.7.14. gr. eftir því sem við á.
Gistiherbergi og baðherbergi þeirra sem ætluð eru hreyfihömluðum skulu uppfylla eftirfarandi kröfur:
a. [Hurðarblað dyra að íbúðarherbergi og baðherbergi skal minnst vera 0,90 m að breidd og minnst
2,10 m að hæð.]1)
b. [Baðherbergi skal uppfylla kröfur um aðgengi fyrir hreyfihamlaða.]1)
c. Baðherbergishurð skal opnast út eða vera rennihurð.
d. Innan bæði herbergis og baðherbergis skal vera hindrunarlaust athafnarými, a.m.k. 1,50 m að
þvermáli.
e. Baðaðstaða skal vera þrepa- og þröskuldalaus.


f. [Í gistiherbergjum sem hönnuð eru á grundvelli algildrar hönnunar skal þannig gengið frá aðkomu
að svölum að þröskuldur/kantur sé eigi hærri en 25 mm. Breidd hurðarblaða svaladyra skal minnst
vera 0,90 m og hæð minnst 2,10 m enda sé hindrunarlaust umferðarmál a.m.k. 0,83 m.]2)
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 1173/2012, 36. gr.
2) Rgl. nr. 350/2013, 34. gr.

### 6.10.2. gr. Sjúkrahús og hjúkrunar-, dvalar-, hvíldar- og hressingarheimili.

Gangar á sjúkrahúsum og hjúkrunar-, dvalar-, hvíldar- og hressingarheimilum skulu vera a.m.k. 2,40 m
á breidd. Einnig er heimilt að breidd ganga sé 2,0 m enda sé gangur breikkaður við hverjar dyr í 2,40 m.
Lengd breikkunar skal vera nægjanleg fyrir eitt sjúkrarúm.
Mannvirkjastofnun skal gefa út leiðbeiningar um framkvæmd þessarar greinar.

### 6.10.3. gr. [Hótel, gistiheimili og gistiskálar.

[Öll gistiherbergi hótela, gistiheimila og gistiskála skulu vera með glugga á útvegg.
Eitt af hverjum tíu gistiherbergjum hótela, gistiheimila og gistiskála skal innréttað fyrir hreyfihamlaða þó
aldrei færri en eitt. Önnur gistiherbergi eru þá undanþegin kröfu um algilda hönnun]1).
1) Rgl. nr. 280/2014, 24. gr.

### 6.10.4. gr. Íbúðir og heimavistir fyrir námsmenn (stúdentagarðar).

[Innan stúdentagarða skal ein af hverjum tuttugu íbúðum og eitt af hverjum tuttugu herbergjum á
heimavistum vera innréttanleg fyrir þarfir hreyfihamlaðra, þó aldrei færri en ein/eitt. Í þeim húsum þar sem
ein eða fleiri íbúðir eða herbergi uppfylla ekki kröfur um baðherbergi fyrir hreyfihamlaða skal vera í hverju
stigahúsi í sameign ein snyrting fyrir hreyfihamlaða með aðgengi beggja vegna salernis. Að öðru leyti skulu
íbúðir fyrir námsmenn uppfylla kröfur reglugerðar þessarar um íbúðir.
Einstaklingsherbergi námsmanna á heimavistum gegnir hlutverki stofu, vinnu- og svefnaðstöðu. Það
skal vera með baðherbergi. Því skal fylgja hæfilegt geymslurými í sameign, sameiginlegt þvottahús og
sameiginleg hjólageymsla. Jafnframt skal vera sameiginlegt eldhús og mataraðstaða fyrir að hámarki tólf
herbergi, nema gert sé ráð fyrir sameiginlegu mötuneyti.]1)
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 280/2014, 25. gr.

## 6.11. KAFLI Aðrar byggingar.

### 6.11.1. gr. [Frístundahús.

Almennar hollustuháttakröfur íbúða gilda um frístundahús. Rýmiskröfur íbúða gilda ekki um
frístundahús.
Um öflun vatns, hreinlæti og rotþrær við frístundahús fer eftir ákvæðum laga um hollustuhætti og
mengunarvarnir og laga um fráveitur. Hreinlætisaðstaða skal vera í samræmi við fyrirhugaða notkun, að
lágmarki fullbúin snyrting ásamt baðaðstöðu.
Frístundahús skulu einangruð skv. ákvæðum 13. hluta þessarar reglugerðar.
Þar sem frístundahús eru til útleigu í atvinnuskyni eða á vegum félagasamtaka, s.s. stéttarfélaga, skal að
minnsta kosti eitt frístundahús af hverjum [tíu]2) sem eru í eigu sama aðila, þó aldrei færri en eitt, vera hannað
á grundvelli algildrar hönnunar.
Frístundahús sem hönnuð eru á grundvelli algildrar hönnunar skulu að lágmarki uppfylla eftirfarandi
kröfur:
a. Aðkomuleiðir skulu uppfylla ákvæði 6.2. kafla.
b. [Hindrunarlaust umferðarmál allra dyra skal vera minnst 0,80 m breitt og hæð minnst 2,00 m.]2)
c. Þröskuldar skulu ekki vera hærri en 25 mm.
d. Baðherbergi skal uppfylla kröfur um aðgengi fyrir hreyfihamlaða.
e. Baðherbergishurð skal opnast út eða vera rennihurð.
f. [Í einu herbergi, stofu, baðherbergi og í eldhúsi skal vera hindrunarlaust athafnarými, a.m.k. 1,50
m að þvermáli.]2)
g. Staðsetning búnaðar og tækja í baðherbergjum skal vera skv. leiðbeiningum Mannvirkjastofnunar.
h. Baðaðstaða skal vera þrepa- og þröskuldalaus.
i. Umferðarleiðir skulu henta hreyfihömluðum.


Mannvirkjastofnun skal gefa út leiðbeiningar um framkvæmd þessarar greinar.]1)
1) Rgl. nr. 350/2013, 37. gr.
2) Rgl. nr. 280/2014, 26. gr.

### 6.11.2. gr. Sæluhús, veiðihús, fjallaskálar o.fl.

Sæluhús, fjallaskála, veiðihús, skíðaskála, leitarmannahús og björgunarskýli skal hanna þannig að
byggingarnar falli sem best að umhverfi sínu hvað varðar útlit, efnisval, litaval o.fl. nema skipulagsskilmálar
kveði á um annað.
Um öflun vatns og rotþrær gilda ákvæði laga um hollustuhætti og mengunarvarnir og laga um fráveitur.
Hreinlætisaðstaða að öðru leyti skal vera í samræmi við fyrirhugaða notkun.
Byggingar sem taldar eru upp í 1. mgr. skulu uppfylla kröfur þessarar reglugerðar í samræmi við
áformaða notkun. Þær byggingar þar sem seld er gisting og/eða þar sem veitingasala fer fram skulu uppfylla
kröfur þessarar reglugerðar til veitingastaða, hótela og gististaða eftir því sem við á.
Mannvirkjastofnun skal gefa út leiðbeiningar um framkvæmd þessarar greinar.

### 6.11.3. gr. Landbúnaðarbyggingar.

Um öflun vatns, hreinlæti og rotþrær hvað varðar landbúnaðarbyggingar gilda kröfur laga um
hollustuhætti og mengunarvarnir og laga um fráveitur. Aðbúnaður búfjár skal vera í samræmi við gildandi
reglugerðir þar að lútandi.

### 6.11.4. gr. Birgðageymslur vegna hættulegra efna.

Ákvæði þessarar greinar gilda um birgðageymslur fyrir eld- og sprengifim efni, eldnærandi efni,
eiturefni og efni sem geta valdið mengun í umhverfinu. Slíkar byggingar skal hanna þannig að tryggt sé fullt
öryggi fólks, umhverfis og eigna.
Leyfisveitandi skal ávallt leita umsagnar eldvarnareftirlits viðkomandi sveitarfélags og heil-
brigðisnefndar um byggingu olíu- og bensínstöðva og birgðastöðva fyrir eldsneyti.
Birgðageymslur fyrir gas, sprengiefni, olíu, bensín o.þ.h. vörur eru ávallt háðar samþykki eld-
varnareftirlits viðkomandi sveitarfélags, Umhverfisstofnunar og Vinnueftirlits ríkisins sbr. reglugerð um
varnir gegn hættu á stórslysum af völdum hættulegra efna og Siglingastofnunar, sbr. reglur um varnir gegn
olíumengun sjávar við olíubirgðastöðvar og reglugerð um varnir gegn olíumengun frá starfsemi á landi.

### 6.11.5. gr. [Bílgeymslur.

Bílgeymslur skal loftræsa á fullnægjandi hátt þannig að allar hættulegar og sprengifimar lofttegundir séu
fjarlægðar og tryggt sé með fullnægjandi hætti að hættulegar lofttegundir safnist ekki fyrir. Sérstök aðgát
skal höfð við hönnun og frágang loftræsingar í bílgeymslum þegar gólf er niðurgrafið. Kerfið skal hannað í
samræmi við kröfur og staðla sem gilda um slík kerfi.
Í bílgeymslum í notkunarflokki 1 eða 2 skal vera sjálfstætt loftræsikerfi sem skal geta fjarlægt
sprengifimar og hættulegar lofttegundir úr geymslunni. Loftræsikerfið skal vera sjálfvirkt, tryggja
fullnægjandi loftgæði og að ekki skapist sprengihætta eða hætta fyrir fólk. Sleppa má slíku kerfi í
bílgeymslum minni en 600 m² með gólf yfir jörð, ef á gagnstæðum hliðum hennar eru loftræsiop jafndreifð
við gólf og loft, samanlagt minnst 0,5% af gólffleti bílgeymslunnar.
Gólf bílgeymslna skulu vera vatnsþétt með halla að niðurföllum sem staðsett eru með hæfilegu millibili
þannig að vatn liggi ekki á gólffletinum. Veggir, gólf og loft skulu gerð úr efnum sem þola það álag vegna
bruna og raka sem gera má ráð fyrir að verði í bílgeymslunni.
Ekki má nota sameiginlega bílgeymslu til annars en geymslu á ökutækjum og því sem þeim fylgir.
Bílgeymslur og umferðarleiðir að og frá þeim skulu hannaðar á grundvelli algildrar hönnunar þegar
bygging sem hún tilheyrir fellur undir ákvæði um algilda hönnun.
Mannvirkjastofnun skal gefa út leiðbeiningar um framkvæmd þessarar greinar.]1)
1) Rgl. nr. 350/2013, 38. gr.

### 6.11.6. gr. Sérstök mannvirki.

Sérstök mannvirki, s.s. fjarskiptamöstur, brýr, virkjanir o.þ.h., skal hanna þannig að byggingarnar falli
sem best að umhverfi sínu nema skipulagsskilmálar kveði á um annað.
Kröfur til öryggis og hollustuhátta og allar viðeigandi kröfur reglugerðar þessarar skulu uppfylltar.


Fyrir sérstök mannvirki og aðkomu að þeim skulu kröfur um algilda hönnun uppfylltar eftir því sem við
á.
Mannvirkjastofnun skal gefa út leiðbeiningar um framkvæmd þessarar greinar.

### 6.11.7. gr. Þjónustukjarnar.

Ákvæði þessarar greinar gildir um byggingar og önnur mannvirki þjónustumiðstöðva, s.s. á fjölsóttum
ferðamannastöðum og við þjóðvegi. Slíkar byggingar og mannvirki skal hanna þannig að þau falli sem best
að umhverfi sínu hvað varðar útlit, efnisval, litaval o.fl. nema skipulagsskilmálar kveði á um annað.
Byggingar, skýli, upplýsingatöflur, áningarstaði og aðkomu að þeim skal hanna á grundvelli algildrar
hönnunar eftir því sem landfræðilegar aðstæður leyfa.
Um öflun vatns og rotþrær gilda kröfur laga um hollustuhætti og mengunarvarnir og laga um fráveitur.
Hreinlætisaðstaða að öðru leyti skal vera í samræmi við fyrirhugaða notkun.
Byggingar skulu uppfylla kröfur þessarar reglugerðar í samræmi við áformaða notkun.
Mannvirkjastofnun skal gefa út leiðbeiningar um framkvæmd þessarar greinar.

### [6.11.8. gr. Starfsmannabúðir.

Starfsmannabúðir, sem ætlað er að standa til bráðabrigða í 4 mánuði eða lengur, skulu hannaðar þannig
að byggingarnar falli sem best að umhverfi sínu hvað varðar útlit, efnisval, litaval o.fl. nema
skipulagsskilmálar kveði á um annað. Starfsmannabúðir skulu uppfylla kröfur Vinnueftirlits ríkisins og
heilbrigðiseftirlits.
Um öflun vatns og rotþrær gilda ákvæði laga um hollustuhætti og mengunarvarnir og laga um fráveitur.
Hreinlætisaðstaða að öðru leyti skal vera í samræmi við fyrirhugaða notkun.
Meta skal þörf fyrir herbergi sem henta hreyfihömluðum í samræmi við fyrirhugaða notkun
starfsmannabúðanna, stærð þeirra og hversu lengi þeim er ætlað að standa. Ef gert er ráð fyrir herbergi sem
henta hreyfihömluðum skulu gangar hafa lágmarksbreidd 1,1 m enda sé tryggt að svæði framan við hurðir sé
1,5 m x 1,5 m. Í sameiginlegu rými starfsmannabúða skal eftir atvikum vera snyrting fyrir fatlaða með 0,90
m hliðarsvæði beggja vegna salernis.
Byggingar sem tilgreindar eru í 1. mgr. skulu uppfylla kröfur þessarar reglugerðar í samræmi við
áformaða notkun. [...]2)
Mannvirkjastofnun skal gefa út leiðbeiningar um framkvæmd þessarar greinar.]1)
1) Rgl. nr. 1173/2012, 41. gr.
2) Rgl. nr. 350/2013, 39. gr.

## 6.12. KAFLI Tæknirými.

### 6.12.1. gr. Almennt.

Tæknirými bygginga skulu henta fyrir fyrirhugaða starfsemi og vera þannig gerð að auðvelt sé að komast
að öllum tækjum og búnaði sem þar kann að vera.
Tæknirými bygginga skulu vera vel manngeng [...]1).
Í tæknirýmum bygginga skal vera fullnægjandi lýsing og þau loftræst. Almennt skulu þau einnig
upphituð nema eðli starfseminnar sé þannig að hún leyfi annað.
Þannig skal gengið frá tæknirýmum að þau séu ávallt læst ef í þeim eru tæki, búnaður eða efni sem eru
viðkvæm, geta valdið slysum eða verið hættuleg börnum eða fullorðnum.
Hurðir í dyrum tæknirýma bygginga skulu almennt opnast í flóttaátt.
Tæknirými skulu þannig hönnuð og þeim komið fyrir þannig að ekki sé hætta á að þau valdi truflun eða
óþægindum í byggingunni eða í nágrenni hennar.
Við hönnun og gerð tæknirýma skal tryggt að allar kröfur Vinnueftirlits ríkisins til slíkra rýma séu
uppfylltar.
1) Rgl. nr. 350/2013, 40. gr.

### 6.12.2. gr. Inntaksrými.

Inntaksrými er það rými eða klefi þar sem stofnleiðslur fyrir heitt og kalt vatn, rafmagn, síma og rafrænar
gagnaveitur tengjast byggingu. Í fjöleignarhúsum skulu slík rými ætíð vera í sameign. Almennt skulu öll
lagnainntök vera í sama rými.


Í inntaksrými fyrir heitt og kalt vatn skal vera niðurfall í gólfi og frágangur í dyraopi til að hindra að
vatn renni inn eða út úr rýminu.
Í inntaksrými eða svæði umhverfis inntök þar sem um er að ræða sameiginlegt inntaksrými með öðrum
rýmum, skal gólfflötur og veggflötur vera nægjanlegur fyrir búnaðinn til að hægt sé að athafna sig við
uppsetningu, rekstur og viðhald búnaðarins.
Inntaksrými vatnsúðakerfis getur verið sameiginlegt með öðrum vatnsinntökum, enda sé gengt í það
utan frá. Stærð rýmis fyrir inntak og stjórnbúnað vatnsúðakerfis ræðst af umfangi búnaðar.

### 6.12.3. gr. Klefar fyrir loftræsitæki.

Klefa eða herbergi fyrir loftræsitæki skal hanna og staðsetja þannig í byggingum að auðvelt sé að komast
að tækjum og stjórnbúnaði til eftirlits, viðhalds og viðgerða. Jafnframt skal við hönnun og staðsetningu tryggt
að ákvæði þessarar reglugerðar um hljóðvist séu uppfyllt og ekki verði ónæði vegna titrings.
Stærð klefa eða herbergis fyrir loftræsitæki skal ákvarða út frá umfangi loftræsikerfis.
Gólfniðurfall skal vera í klefa eða herbergi fyrir loftræsitæki og skulu gólf vera vatnsþétt.

### 6.12.4. gr. Töfluherbergi.

Í töfluherbergjum bygginga skal séð fyrir viðeigandi loftræsingu. Stærð töfluherbergis skal miða við að
nægjanlegt rými sé til umferðar og flótta þrátt fyrir að hurðir á töfluskápum standi fullopnar.

### 6.12.5. gr. Ræstiklefar.

Í öðrum byggingum en þeim sem ætlaðar eru til íbúðar skulu vera fullnægjandi loftræstir ræstiklefar sem
rúma ræstivask og ræstibúnað. Í ræstiklefa skal vera vaskur og gólfniðurfall. [...]1) Miða skal við að ræstiklefi
fylgi hverjum eignarhluta eða hæð í byggingu. Hurðir í dyrum ræstiklefa skulu almennt opnast út og vera
læsanlegar.
Ræstiklefi skal vera á hverri hæð byggingar eða aðgangur að lyftu þannig að greiður aðgangur sé að
ræstiklefa.
Frágangur ræstiklefa í byggingum skal uppfylla kröfur til votrýma í þessari reglugerð.
1) Rgl. nr. 350/2013, 41. gr.

### 6.12.6. gr. [Sorpgeymslur og sorpflokkun.

Í eða við allar byggingar skal vera aðstaða til flokkunar og geymslu sorps.
Sorpgeymslur geta ýmist verið innbyggðar í byggingu, í tengslum við hana, neðanjarðar eða sem
sorpgerði/-skýli. Sorplausnir utan lóða eru háðar samþykki leyfisveitanda.
Fjöldi og gerð sorpíláta við íbúðarhúsnæði fer eftir kröfum viðkomandi sveitarfélags.
Hindrunarlaus hæð fyrir sorpílát skal vera minnst 1,40 m.
Fyrir aðrar byggingar en íbúðarhús skal meta stærð og fjölda sorpíláta og sorpgeymslna út frá starfsemi
og kröfum viðkomandi sveitarfélags.
Þar sem talin er þörf á sorpgámum, skal staðsetning, stærð og frágangur þeirra sýndur á aðaluppdráttum.
Ekki er heimilt að hafa sorprennur í byggingum.
Mannvirkjastofnun skal gefa út leiðbeiningar um framkvæmd þessarar greinar.]1)
1) Rgl. nr. 360/2016, 17. gr.

```
6.12.7. gr.
```
### byggingar. 6.12.7. gr. Innbyggðar sorpgeymslur og sorpgeymslur byggðar í tengslum við

Inngangur í innbyggða sorpgeymslu og sorpgeymslu sem byggð er í tengslum við byggingar skal vera
utan frá um læsanlegar dyr sem opnast út.
[Hurðarblað dyra að sorpgeymslu skal minnst vera 1,00 m að breidd og samsvarandi hæð minnst 2,10
m.]1) Lofthæð í sorpgeymslum skal vera minnst 2,50 m. Viðkomandi sveitarfélag getur þó gert frekari kröfur
um rýmisstærð og ákveðið að nota sorpgáma eða önnur ílát sem þurfa meira rými.
Inngangur í sorpgeymslu skal að jafnaði ekki meira niðurgrafinn en 1,20 m. Sé inngangur niðurgrafinn
skal aðkoma að sorpgeymslu vera upphituð og ekki halla meiri en 1:4.
Sorpgeymslur skulu þannig frágengnar að auðvelt sé að þrífa þær. Í innbyggðum sorpgeymslum skal
hafa skolkrana þannig staðsettan að hægt sé að nýta hann til þrifa á sorpgeymslunni. Ávallt skal vera
gólfniðurfall í sorpgeymslum.


Sorpgeymslur skal loftræsa með ólokanlegri loftrist að útilofti. Loftristin skal vera staðsett á vegg eða
hurð og vera músa- og rottuheld. Á lokuðum sorpgeymslum skal einnig vera loftræsirör upp úr þaki eða hún
loftræst á annan fullnægjandi hátt.
1) Rgl. nr. 1173/2012, 42. gr.

### 6.12.8. gr. [Sorpgerði/sorpskýli.]1)

#### [...]1)

[Sorpgerði/sorpskýli skal ekki vera fjær inngangi byggingar en sem svarar 25 m.]1)
[Gólf í sorpgerði/sorpskýli skal vera úr efni sem auðvelt er að þrífa og með niðurfalli sé það 6 m² eða
stærra.]2)
Vegna sorpgerðis/sorpskýlis skal gert ráð fyrir vatnskrana og slöngu við byggingu, þannig staðsettri að
hægt sé að nota slönguna við að þrífa sorpgerðið/sorpskýlið.
Ákvæði 6.2.3. gr. um umferðarbreidd gilda gagnvart sorpgerði og sorpskýli á lóð. Sorpgerði og sorpskýli
skulu ekki vera niðurgrafin.
1) Rgl. nr. 360/2016, 18. gr.
2) Rgl. nr. 350/2013, 42. gr.

## 6.13. KAFLI Bréfakassar og dyrasímar.

### 6.13.1. gr. Bréfakassar.

Í þéttbýli og annars staðar þar sem póstútburður fer fram skulu vera kassar eða bréfarifur fyrir móttöku
bréfapóstsendinga á eða við útihurðir ein-, tví- og þríbýlishúsa. Þar sem tvær íbúðir eða fleiri hafa
sameiginlegt aðalanddyri skulu vera bréfakassasamstæður fyrir allar íbúðir sem nýta aðkomuna. Sama á við
í atvinnuhúsnæði þar sem fleiri en einn aðili hefur starfsstöð.
Bréfarifur fyrir móttöku bréfapóstsendinga skulu vera minnst 25 x 260 mm að stærð og staðsettar þannig
að fjarlægð frá gólfi (jörðu) að neðri jaðri bréfarifu sé ekki minni en 1,00 m og ekki meiri en 1,20 m.
Bréfakassasamstæður bygginga skulu staðsettar á [aðalinngangshæð]1). Lýsing við kassasamstæðu skal
vera fullnægjandi.
Mannvirkjastofnun skal gefa út leiðbeiningar um framkvæmd þessarar greinar.
1) Rgl. nr. 1173/2012, 43. gr.

### 6.13.2. gr. Dyrasímar.

Í fjölbýlishúsum með sameiginlegan aðalinngang skulu allar íbúðir útbúnar dyrasíma með
opnunarbúnaði tengdum aðalinngangi.


